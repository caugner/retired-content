---
title: Selectors d'atribut
slug: Learn/CSS/Building_blocks/Selectors_CSS/Selectors_atribut
translation_of: Learn/CSS/Building_blocks/Selectors/Attribute_selectors
---
<p>{{LearnSidebar}}{{PreviousMenuNext("Learn/CSS/Building_blocks/Selectors/Type_Class_and_ID_Selectors", "Learn/CSS/Building_blocks/Selectors/Pseudo-classes_and_pseudo-elements", "Learn/CSS/Building_blocks")}}</p>

<p>Com ja saps a partir de l’estudi de l'HTML, els elements poden tenir atributs, que donen més detalls sobre l'element que s’etiqueta. En CSS pots utilitzar selectors d’atributs per a seleccionar elements que tenen uns atributs determinats. Aquest article et mostra com utilitzar aquests selectors tan útils.</p>

<table class="learn-box standard-table">
 <tbody>
  <tr>
   <th scope="row">Prerequisits:</th>
   <td>Coneixements bàsics d'informàtica, tenir el <a href="/ca/docs/Learn/Getting_started_with_the_web/Instal·lació_bàsica_programari">programari bàsic instal·lat</a>, coneixements bàsics de com <a href="/ca/docs/Learn/Getting_started_with_the_web/Tractar_amb_arxius">treballar amb fitxers</a> i d'HTML (consulta <a href="/ca/docs/Learn/HTML/Introducció_al_HTML">Introducció a l'HTML</a>) i nocions bàsiques de <a href="/ca/docs/Learn/CSS/First_steps">com funciona el CSS</a>.</td>
  </tr>
  <tr>
   <th scope="row">Objectiu:</th>
   <td>Conèixer els selectors d’atributs i com utilitzar-los.</td>
  </tr>
 </tbody>
</table>

<h2 id="Selectors_de_presència_i_de_valor">Selectors de presència i de valor</h2>

<p>Aquests selectors permeten seleccionar un element només per la presència d’un atribut (per exemple <code>href</code>) o per diferents coincidències amb el valor de l’atribut.</p>

<table class="standard-table">
 <thead>
  <tr>
   <th scope="col">Selector</th>
   <th scope="col">Exemple</th>
   <th scope="col">Descripció</th>
  </tr>
 </thead>
 <tbody>
  <tr>
   <td><code>[<em>attr</em>]</code></td>
   <td><code>a[title]</code></td>
   <td>Selecciona elements que tenen com a nom d'atribut <em>attr</em> el valor entre claudàtors.</td>
  </tr>
  <tr>
   <td><code>[<em>attr</em>=<em>value</em>]</code></td>
   <td><code>a[href="https://example.com"]</code></td>
   <td>Selecciona elements que tenen el nom d'atribut <em>attr</em>, el valor del qual sigui exactament la cadena de caràcters que hi ha entre cometes: <em>value</em>.</td>
  </tr>
  <tr>
   <td><code>[<em>attr</em>~=<em>value</em>]</code></td>
   <td><code>p[class~="special"]</code></td>
   <td>
    <p>Selecciona elements amb un nom d’atribut <em>attr</em> el valor del qual és exactament <em>value</em>, o elements que tenen un atribut <em>attr</em> que conté un o més valors, dels quals almenys un coincideix amb <em>value</em>.</p>

    <p>Observa que en una llista de diversos valors, els valors se separen amb espais en blanc.</p>
   </td>
  </tr>
  <tr>
   <td><code>[<em>attr</em>|=<em>value</em>]</code></td>
   <td><code>div[lang|="zh"]</code></td>
   <td>Selecciona elements que tenen un nom d’atribut <em>attr</em> que pot ser exactament <em>value</em> o que pot començar per <em>value</em> seguit immediatament d’un guionet.</td>
  </tr>
 </tbody>
</table>

<p>En l'exemple següent pots veure que com es fan servir aquests selectors.</p>

<ul>
 <li>Utilitzant <code>li[class]</code> podem seleccionar qualsevol selector amb un atribut de classe. Això ho fa coincidir tot menys el primer element de la llista.</li>
 <li><code>li[class="a"]</code> relaciona un selector amb una classe <code>a</code>, però no un selector amb una classe <code>a</code> amb una altra classe separada per un espai que sigui part del valor. Selecciona el segon element de llista.</li>
 <li><code>li[class~="a"]</code> selecciona una classe <code>a</code>, però que també tingui un valor que contingui la classe <code>a</code> com a part d'una llista separada amb espais. Selecciona el segon i el tercer elements de la llista.</li>
</ul>

<p>{{EmbedGHLiveSample("css-examples/learn/selectors/attribute.html", '100%', 800)}}</p>

<h2 id="Selectors_de_subcadena">Selectors de subcadena</h2>

<p>Aquests selectors permeten obtenir una concordança més ajustada a partir de les subcadenes que conté el valor del teu atribut. Per exemple, si hi ha les classes <code>box-warning</code> i <code>box-error</code> i vols seleccionar tot el que comença amb la cadena «box-», pots seleccionar-les totes dues amb <code>[class^="box-"]</code>.</p>

<table class="standard-table">
 <thead>
  <tr>
   <th scope="col">Selector</th>
   <th scope="col">Exemple</th>
   <th scope="col">Descripció</th>
  </tr>
 </thead>
 <tbody>
  <tr>
   <td><code>[<em>attr</em>^=<em>value</em>]</code></td>
   <td><code>li[class^="box-"]</code></td>
   <td>Selecciona elements amb un nom d'atribut <em>attr</em> que conté la subcadena <em>value</em> al principi.</td>
  </tr>
  <tr>
   <td><code>[<em>attr</em>$=<em>value</em>]</code></td>
   <td><code>li[class$="-box"]</code></td>
   <td>Selecciona elements amb un nom d’atribut <em>attr</em> que conté la subcadena <em>value</em> al final.</td>
  </tr>
  <tr>
   <td><code>[<em>attr</em>*=<em> </em>]</code></td>
   <td><code>li[class*="box"]</code></td>
   <td>Relaciona elements amb un nom d'atribut <em>attr</em> que conté almenys una ocurrència de la subcadena <em>value</em> en qualsevol lloc de la cadena.</td>
  </tr>
 </tbody>
</table>

<p>L’exemple següent mostra l'ús d'aquests selectors:</p>

<ul>
 <li><code>li[class^="a"]</code> selecciona qualsevol valor d'atribut que comença amb <code>a</code>; és a dir, selecciona els dos primers elements de la llista.</li>
 <li><code>li[class$="a"]</code> selecciona qualsevol valor d'atribut que acaba amb <code>a</code>; és a dir, selecciona el primer i el tercer elements de la llista.</li>
 <li><code>li[class*="a"]</code> selecciona qualsevol valor d'atribut en què <code>a</code> apareix en alguna part de la cadena, de manera que selecciona tots els elements de la nostra llista.</li>
</ul>

<p>{{EmbedGHLiveSample("css-examples/learn/selectors/attribute-substring.html", '100%', 800)}}</p>

<h2 id="Distinció_entre_majúscules_i_minúscules">Distinció entre majúscules i minúscules</h2>

<p>Si vols seleccionar els valors d'atribut tant si estan escrits en majúscules com en minúscules, pots utilitzar el valor <code>i</code> abans del claudàtor de tancament. Aquest indicador informa el navegador que els caràcters ASCII han de coincidir independentment de si les lletres són majúscules o minúscules. Sense aquest indicador, la correspondència entre els valors es farà segons les directrius del llenguatge del document pel que fa a la distinció entre majúscules i minúscules; en el cas de l'HTML, distingeix entre majúscules i minúscules.</p>

<p>En l'exemple següent, el primer selector coincideix amb un valor que comença per <code>a</code>; només coincideix el primer element de la llista perquè els altres dos elements de la llista comencen amb una A majúscula. El segon selector no distingeix entre majúscules i minúscules, així que la correspondència és entre tots els elements de la llista.</p>

<p>{{EmbedGHLiveSample("css-examples/learn/selectors/attribute-case.html", '100%', 800)}}</p>

<div class="blockIndicator note">
<p><strong>Nota</strong>: També hi ha un valor <code>s</code> més recent, que imposa la coincidència de majúscules i les minúscules en contextos en què normalment no es dona; tanmateix, aquest valor encara no té gaire compatibilitat amb els navegadors i no resulta gaire útil en el context de l’HTML.</p>
</div>

<h2 id="Propers_passos">Propers passos</h2>

<p>Ara que hem acabat amb els selectors d’atribut, pots avançar cap a l’article següent sobre les <a href="/ca/docs/Learn/CSS/Building_blocks/Selectors_CSS/Pseudo-classes_and_pseudo-elements">pseudoclasses i els pseudoelements</a>.</p>

<p>{{PreviousMenuNext("Learn/CSS/Building_blocks/Selectors/Type_Class_and_ID_Selectors", "Learn/CSS/Building_blocks/Selectors/Pseudo-classes_and_pseudo-elements", "Learn/CSS/Building_blocks")}}</p>

<h2 id="En_aquest_mòdul">En aquest mòdul</h2>

<ol>
 <li><a href="/en-US/docs/Learn/CSS/Building_blocks/Cascade_and_inheritance">La cascada i l'herència</a></li>
 <li><a href="/en-US/docs/Learn/CSS/Building_blocks/Selectors">Els selectors CSS</a>
  <ul>
   <li><a href="/en-US/docs/Learn/CSS/Building_blocks/Selectors/Type_Class_and_ID_Selectors">Els selectors de tipus, de classe i d’ID</a></li>
   <li><a href="/en-US/docs/Learn/CSS/Building_blocks/Selectors/Attribute_selectors">Els selectors d'atribut</a></li>
   <li><a href="/en-US/docs/Learn/CSS/Building_blocks/Selectors/Pseudo-classes_and_pseudo-elements">Les pseudoclasses i els pseudoelements</a></li>
   <li><a href="/en-US/docs/Learn/CSS/Building_blocks/Selectors/Combinators">Els combinadors</a></li>
  </ul>
 </li>
 <li><a href="/en-US/docs/Learn/CSS/Building_blocks/The_box_model">El model de caixes</a></li>
 <li><a href="/en-US/docs/Learn/CSS/Building_blocks/Backgrounds_and_borders">Fons i vores</a></li>
 <li><a href="/en-US/docs/Learn/CSS/Building_blocks/Handling_different_text_directions">El tractament del text en diverses direccions</a></li>
 <li><a href="/en-US/docs/Learn/CSS/Building_blocks/Overflowing_content">El desbordament dels continguts</a></li>
 <li><a href="/en-US/docs/Learn/CSS/Building_blocks/Values_and_units">Els valors i les unitats</a></li>
 <li><a href="/en-US/docs/Learn/CSS/Building_blocks/Sizing_items_in_CSS">Dimensionar elements en CSS</a></li>
 <li><a href="/en-US/docs/Learn/CSS/Building_blocks/Images_media_form_elements">Imatges, mèdia i elements de formulari</a></li>
 <li><a href="/en-US/docs/Learn/CSS/Building_blocks/Styling_tables">Aplicar estil a les taules</a></li>
 <li><a href="/en-US/docs/Learn/CSS/Building_blocks/Debugging_CSS">Depura el teu CSS</a></li>
 <li><a href="/en-US/docs/Learn/CSS/Building_blocks/Organizing">Organitza el teu CSS</a></li>
</ol>
