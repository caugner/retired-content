---
title: Controls de formulari originals
slug: Learn/Forms/Basic_native_form_controls
translation_of: Learn/Forms/Basic_native_form_controls
original_slug: Learn/HTML/Forms/Controls_de_formulari_originals
---
<div>{{LearnSidebar}}</div>

<div>{{PreviousMenuNext("Learn/Forms/How_to_structure_an_HTML_form", "Learn/Forms/HTML5_input_types", "Learn/Forms")}}</div>

<p class="summary">En <a href="/ca/docs/Learn/HTML/Forms/Com_estructurar_un_formulari_web">l’article anterior</a> hem etiquetat un exemple de formulari web funcional, hem introduït alguns controls de formulari i elements estructurals comuns, però sobretot, ens hem centrat en l'accessibilitat. A continuació analitzarem amb detall la funcionalitat dels diferents controls de formulari, també anomenats <em>ginys</em> o <em>widgets</em>, i estudiarem totes les opcions que hi ha disponibles per a recollir diferents tipus de dades. En aquest article, veurem el conjunt original de controls de formulari que hi ha disponibles en tots els navegadors des dels primers dies.</p>

<table class="learn-box standard-table">
 <tbody>
  <tr>
   <th scope="row">Prerequisits:</th>
   <td>Coneixements bàsics d'informàtica i una <a href="/ca/docs/Learn/HTML/Introducció_al_HTML">comprensió bàsica d’HTML</a>.</td>
  </tr>
  <tr>
   <th scope="row">Objectiu:</th>
   <td>Comprendre amb detall el conjunt de controls de formulari originals que hi ha disponibles als navegadors per a la recollida de dades, i com implementar-los amb HTML.</td>
  </tr>
 </tbody>
</table>

<p>Ja coneixes alguns elements de formulari, com ara {{HTMLelement('form')}}, {{HTMLelement('fieldset')}}, {{HTMLelement('legend')}}, {{HTMLelement('textarea')}}, {{HTMLelement('label')}}, {{HTMLelement('button')}} i {{HTMLelement('input')}}. Aquest article exposa:</p>

<ul>
 <li>Els tipus d’entrada habituals {{HTMLelement('input/button', 'button')}}, {{HTMLelement('input/checkbox', 'checkbox')}}, {{HTMLelement('input/file', 'file')}}, {{HTMLelement('input/hidden', 'hidden')}}, {{HTMLelement('input/image', 'image')}}, {{HTMLelement('input/password', 'password')}}, {{HTMLelement('input/radio', 'radio')}}, {{HTMLelement('input/reset', 'reset')}}, {{HTMLelement('input/submit', 'submit')}} i {{HTMLelement('input/text', 'text')}}.</li>
 <li>Alguns dels atributs que són comuns a tots els controls de formulari.</li>
</ul>

<div class="note">
<p><strong>Nota</strong>: Les característiques que comentem en aquest article són compatibles amb tots els navegadors, però no amb tots els controls de formulari. En els dos articles següents expliquem els controls de formulari que s’han afegit a l’HTML5 més recentment. Si vols una referència més avançada, has de consultar la nostra <a href="https://wiki.developer.mozilla.org/ca/docs/Web/HTML/Element#Formularis">referència d’elements de formulari HTML</a> i, en particular, la nostra extensa referència de <a href="/ca/docs/Web/HTML/Element/input">tipus &lt;input&gt;</a>.</p>
</div>

<h2 id="Camps_dentrada_de_text">Camps d'entrada de text</h2>

<p>Els camps d’entrada de text {{htmlelement("input")}} són els controls del formulari més bàsics. Són una manera molt còmoda de permetre a l’usuari introduir qualsevol tipus de dades, i ja n’hem vist alguns exemples senzills.</p>

<div class="note">
<p><strong>Nota</strong>: Els camps de text en format HTML són controls d’entrada de text pla. Això vol dir que no pots aplicar-hi <a href="/ca/docs/Web/HTML/Element/input" title="/en-US/docs/Rich-Text_Editing_in_Mozilla"> una edició enriquida</a> (negreta, cursiva, etc.). Tots els controls de formulari que trobis amb text enriquit són controls de formulari personalitzats creats amb HTML, CSS i JavaScript.</p>
</div>

<p>Tots els controls bàsics de text comparteixen alguns comportaments comuns:</p>

<ul>
 <li>Es poden etiquetar amb {{htmlattrxref("readonly","input")}} (l'usuari no pot modificar el valor d'entrada, però aquest s’envia igualment amb la resta de dades del formulari) o {{htmlattrxref("disabled","input")}} (el valor d'entrada no es pot modificar i no s'envia mai amb la resta de dades del formulari).</li>
 <li>Poden tenir un element {{htmlattrxref("placeholder","input")}}; és el text que apareix dins la caixa d’entrada de text que s’ha d’utilitzar i que en descriu breument l’objectiu.</li>
 <li>Se’n poden restringir les propietats <a href="/en-US/docs/Web/HTML/Attributes/size"><code>size</code></a> (la mida física de la caixa) i <a href="/en-US/docs/Web/HTML/Attributes/maxlength" title="/en-US/docs/HTML/Element/input#attr-maxlength"><code>maxlength</code></a> (el nombre màxim de caràcters que es poden introduir a la caixa).</li>
 <li>Són compatibles amb la funció de <a href="/en-US/docs/HTML/Element/input#attr-spellcheck" title="/en-US/docs/HTML/Element/input#attr-spellcheck">revisió ortogràfica</a> (utilitzant l'atribut <a href="/en-US/docs/Web/HTML/Attributes/spellcheck"><code>spellcheck</code></a>), si el navegador hi és compatible.</li>
</ul>

<div class="note">
<p><strong>Nota</strong>: L’element {{htmlelement("input")}} és únic entre els elements d’HTML perquè pot adoptar moltes formes diferents segons el valor del seu atribut <code><a href="/en-US/docs/Web/HTML/Attributes/type">type</a></code>. S'utilitza per a crear la majoria de tipus de controls de formulari, que inclouen camps de text d'una sola línia, controls d'hora i data, controls sense entrada de text com ara caixes de selecció, botons d'opció i selectors de colors, i botons.</p>
</div>

<h3 id="Camps_de_text_duna_sola_línia">Camps de text d'una sola línia</h3>

<p>Un camp de text d'una sola línia es crea en assignar a l'atribut {{htmlattrxref("type","input")}} d’un element {{HTMLElement("input")}} el valor <code>text</code>, o si l’atribut {{htmlattrxref("type","input")}} s’omet (perquè el valor per defecte d’aquest atribut és <code>text</code>). El valor <code>text</code> d’aquest atribut és també el valor alternatiu que el navegador utilitza si el valor que especifiques per a l’atribut {{htmlattrxref("type","input")}} li és desconegut (per exemple, si especifiques <code>type="color"</code> i el navegador no és compatible amb els selectors de color).</p>

<div class="note">
<p><strong>Nota</strong>: Consulta exemples de tots els tipus de camp de text d’una sola línia a GitHub, en el fitxer <a href="https://github.com/mdn/learning-area/blob/master/html/forms/native-form-widgets/single-line-text-fields.html">single-line-text-fields.html</a> (també pots consultar l’<a href="https://mdn.github.io/learning-area/html/forms/native-form-widgets/single-line-text-fields.html">exemple en viu</a>).</p>
</div>

<p>A continuació es mostra un exemple bàsic de camp de text d'una sola línia:</p>

<pre class="brush: html notranslate">&lt;input type="text" id="comment" name="comment" value="I'm a text field"&gt;</pre>

<p>Els camps de text d'una sola línia només tenen una restricció: si escrius text amb salts de línia, el navegador elimina els salts de línia abans d'enviar les dades al servidor.</p>

<p><em>La captura de pantalla següent mostra els tipus de controls d’entrada de text predeterminat, amb el focus i desactivat en Firefox 71 i Safari amb macOS i en Chrome 79 i Edge 18 amb Windows 10.</em></p>

<p><img alt="Captura de pantalla que mostra els estils de l’atribut en els estats predeterminat, amb el focus i desactivat per a un control d’entrada de text en Firefox, Safari, Chrome i Edge." src="https://mdn.mozillademos.org/files/17021/disabled.png" style="height: 113px; width: 442px;"></p>

<div class="blockIndicator note">
<p><strong>Nota</strong>: L'HTML5 va millorar el camp de text d'una sola línea bàsic original afegint valors especials per a l’atribut {{htmlattrxref("type","input")}} que aplica restriccions de validació específiques i altres funcions, per exemple a l'hora d'introduir adreces URL o números. Les tractarem en l’article següent: <a href="/en-US/docs/Learn/Forms/HTML5_input_types">tipus d’entrada HTML5</a>.</p>
</div>

<h4 id="Camps_de_contrasenya">Camps de contrasenya</h4>

<p>Un dels tipus d’entrada de text originals era el tipus de camp de text per a introduir una contrasenya (<code>password</code>):</p>

<pre class="brush: html notranslate">&lt;input type="password" id="pwd" name="pwd"&gt;</pre>

<p>El valor de contrasenya (<code>password</code>) no afegeix cap restricció especial al text que s’introdueix al camp, però n’amaga el valor (per exemple, amb punts o asteriscs) i impedeix que altres usuaris el puguin llegir.</p>

<p>Tingues en compte que es tracta només d’una funció d’interfície d’usuari; si no és que envies el formulari d’una manera segura, s’enviarà un text pla, i això no és aconsellable per a la seguretat. Una persona maliciosa podria interceptar les teves dades i robar-te contrasenyes, dades de la targeta de crèdit o qualsevol cosa que hagis enviat. La millor manera de protegir els usuaris d’això és allotjar les pàgines que incloguin formularis en una connexió segura (és a dir, una adreça <code>https://</code>...), perquè les dades se xifrin abans d’enviar-se.</p>

<p>Els navegadors reconeixen les implicacions de seguretat de l'enviament de dades del formulari per una connexió no segura i disposen de missatges d’advertiments per a dissuadir els usuaris d'utilitzar formularis no segurs. Per a obtenir més informació sobre el que implementa Firefox, consulta l’article <a href="/ca/docs/Security/InsecurePasswords">Contrasenyes insegures</a>.</p>

<h3 id="Contingut_ocult">Contingut ocult</h3>

<p>Un altre control de text original és el tipus d’entrada <code>hidden</code>. S'utilitza per a crear un control de formulari que és invisible per a l'usuari, però que s'envia al servidor juntament amb la resta de dades del formulari. Per exemple, pot ser que vulguis enviar una marca de temps al servidor que indiqui quan s’ha fet una comanda. Com que és un control ocult, l’usuari no el pot veure ni editar-ne el valor de manera intencionada, mai no rep el focus i un lector de pantalla tampoc no el detecta.</p>

<pre class="brush: html notranslate">&lt;input type="hidden" id="timestamp" name="timestamp" value="1286705410"&gt;
</pre>

<p>Quan crees aquest element, cal que hi configuris els atributs <code>name</code> i <code>value</code>. El valor es pot configurar dinàmicament amb JavaScript. El tipus d’entrada <code>hidden</code> no hauria de tenir cap etiqueta associada.</p>

<p>Amb HTML5 es van afegir altres tipus d'entrada de text, com {{HTMLElement("input/search", "search")}}, {{HTMLElement("input/url", "url")}} i {{HTMLElement("input/tel", "tel")}}. Es tracten en el tutorial següent: tipus d’entrada HTML5.</p>

<h2 id="Elements_de_selecció_caselles_de_selecció_i_botons_dopció">Elements de selecció: caselles de selecció i botons d'opció</h2>

<p>Els elements de selecció (o <em>checkable items</em>, en anglès) són controls dels quals pots canviar l’estat fent-hi clic a sobre o en les etiquetes que hi estan associades. Hi ha dos tipus d’elements de selecció: la casella de selecció, o <em>check box</em>, i el botó d'opció, o <em>radio button</em>. Tots dos utilitzen l’atribut <a href="/en-US/docs/Web/HTML/Attributes//checked"><code>checked</code></a> per indicar si el control està en estat seleccionat per defecte o no.</p>

<p>Val la pena assenyalar que aquests controls no es comporten exactament igual que altres controls de formulari. Per a la majoria de controls de formulari, un cop validat el formulari s’envien tots els controls que tenen un atribut <a href="/en-US/docs/Web/HTML/Attributes/name"><code>name</code></a>, fins i tot si no se n’ha omplert el valor. En el cas dels elements de selecció, els valors s’envien només si estan seleccionats. Si no ho estan, no s'envia res, ni tan sols el nom. Si estan seleccionats però no tenen cap valor, el nom s'envia amb el valor <em>on</em>.</p>

<div class="note">
<p><strong>Nota</strong>: Pots trobar els exemples d'aquesta secció a GitHub, en el fitxer <a href="https://github.com/mdn/learning-area/blob/master/html/forms/native-form-widgets/checkable-items.html">checkable-items.html</a> (o també consultar-ne l’<a href="https://mdn.github.io/learning-area/html/forms/native-form-widgets/checkable-items.html">exemple en viu</a>).</p>
</div>

<p>Per a assolir una usabilitat/accessibilitat màxima, es recomana delimitar cada llista d’elements que estan relacionats entre si dins d'un element {{htmlelement("fieldset")}} amb un element {{htmlelement("legend")}} que ofereixi una descripció general de la llista. Cada parella d'elements {{htmlelement("label")}}/{{htmlelement("input")}} hauria d’estar continguda en un element de llista (o similar) propi. L'element associat {{htmlelement('label')}} se situa en general immediatament a continuació del botó d'opció o de la caixa de verificació, i les instruccions del grup de botons d'opció o caselles de selecció solen ser el contingut de l'element {{htmlelement("legend")}}. Observa els exemples estructurals que et presentem en l’enllaç anterior.</p>

<h3 id="Caselles_de_verificació">Caselles de verificació</h3>

<p>Una casella de verificació es crea amb l’element {{HTMLElement("input")}} i un atribut <a href="/en-US/docs/Web/HTML/Attributes/type"><code>type</code></a> amb el valor {{HTMLElement("input/checkbox", "checkbox")}}.</p>

<pre class="brush: html notranslate">&lt;input type="checkbox" id="carrots" name="carrots" value="carrots" checked&gt;
</pre>

<p>Si s’hi inclou l’atribut <code><a href="/en-US/docs/Web/HTML/Attributes/checked">checked</a></code>, la casella de verificació es marca automàticament en carregar-se la pàgina. Si s’hi fa clic, en la casella de verificació o en l’etiqueta associada, la casella de verificació canvia entre els estats activat o desactivat.</p>

<p>Les captures de pantalla següents mostren les caselles de verificació en els estats per defecte, amb el focus i desactivat en Firefox 71 i Safari 13 amb macOS i Chrome 79 i en Edge 18 amb Windows 10:</p>

<p><img alt="Caselles de verificació en els estats per defecte, amb el focus i desactivat en Firefox 71 i Safari 13 amb macOS i Chrome 79 i en Edge 18 amb Windows 10" src="https://mdn.mozillademos.org/files/17024/checkboxes.png" style="height: 203px; width: 293px;"></p>

<div class="blockIndicator note">
<p><strong>Nota</strong>: La pseudoclasse {{cssxref('<code>:default')}}</code> selecciona les caselles de verificació i els botons d'opció que presenten l'atribut <code><a href="/en-US/docs/Web/HTML/Attributes/checked">checked</a></code> en el moment de carregar-se la pàgina, encara que ja no estiguin en l’estat <code>checked</code>. La pseudoclasse <code>{{cssxref(':checked')}}</code> selecciona només els elements que estan en estat <code>checked</code>.</p>
</div>

<p id="Radio_button">A causa de la característica activada-desactivada que presenten les caselles de verificació, es consideren botons de commutació i molts desenvolupadors i dissenyadors han estès l’estil per defecte de la casella de selecció per a crear botons que semblen interruptors. Pots consultar-ne un <a href="https://mdn.github.io/learning-area/html/forms/toggle-switch-example/">exemple en acció aquí</a> (o també pots consultar-ne el <a href="https://github.com/mdn/learning-area/blob/master/html/forms/toggle-switch-example/index.html">codi d’origen</a>).</p>

<h3 id="Botons_dopció">Botons d'opció</h3>

<p>Un botó d'opció es crea amb l’element {{HTMLElement("input")}} i l’atribut {{htmlattrxref("type","input")}} establert en el valor <code>radio</code>:</p>

<pre class="brush: html notranslate">&lt;input type="radio" id="soup" name="meal" checked&gt;</pre>

<p>És possible associar diversos botons de ràdio. Si comparteixen el mateix valor de l’atribut {{htmlattrxref("name","input")}}, es considera que estan en el mateix grup de botons. Només és possible marcar un botó d’un grup determinat cada vegada; això vol dir que quan se’n clica un, tots els altres es desmarquen automàticament. Quan el formulari s’envia, només s’envia el valor del botó d'opció seleccionat. Si no se'n selecciona cap, es considera que el conjunt de botons d'opció està en un estat desconegut i no s’envia cap valor amb el formulari. Quan s’ha clicat un dels botons d'opció d’un mateix grup de botons, no és possible desmarcar tots els botons sense reiniciar el formulari.</p>

<pre class="brush: html notranslate">&lt;fieldset&gt;
  &lt;legend&gt;Quin és el teu menjar preferit?&lt;/legend&gt;
  &lt;ul&gt;
    &lt;li&gt;
      &lt;label for="soup"&gt;Sopa &lt;/label&gt;
      &lt;input type="radio" id="soup" name="meal" value="soup" checked&gt;
    &lt;/li&gt;
    &lt;li&gt;
      &lt;label for="curry"&gt;Curry &lt;/label&gt;
      &lt;input type="radio" id="curry" name="meal" value="curry"&gt;
    &lt;/li&gt;
    &lt;li&gt;
      &lt;label for="pizza"&gt;Pizza &lt;/label&gt;
      &lt;input type="radio" id="pizza" name="meal" value="pizza"&gt;
    &lt;/li&gt;
  &lt;/ul&gt;
&lt;/fieldset&gt;</pre>

<p>Les captures de pantalla següents mostren els botons d'opció en els estats no marcat i marcat, amb el focus i desactivats: en Firefox 71 i Safari 13 amb MacOs i Chrome 79 i en Edge 18 amb Windows 10.</p>

<p><img alt="Botons d'opció en Firefox 71 i Safari 13 amb Mac i Chrome 79 i en Edge 18 amb Windows 10" src="https://mdn.mozillademos.org/files/17022/radios.png" style="height: 142px; width: 196px;"></p>

<h2 id="Botons_reals">Botons reals</h2>

<p>En realitat, els botons d'opció no són botons, malgrat el nom. Ara anirem una mica més enllà i veurem botons autèntics! Hi ha tres tipus d’entrada que proporcionen botons:</p>

<dl>
 <dt><code>submit</code></dt>
 <dd>Envien les dades del formulari al servidor. Per als elements {{HTMLElement("button")}}, si s’omet l'atribut <code>type</code> (o es posa un valor de <code>type</code> no vàlid), s’obté un botó d'enviament.</dd>
 <dt><code>reset</code></dt>
 <dd>Restableixen tots els controls de formulari als valors predeterminats.</dd>
 <dt><code>button</code></dt>
 <dd>No presenten cap efecte automàtic, però es poden personalitzar amb codi JavaScript.</dd>
</dl>

<p>A més, l’element {{htmlelement("button")}} pot prendre un atribut <code>type</code> i imitar aquests tres tipus d'entrada. La diferència principal entre els dos elements és que els elements <code>&lt;button&gt;</code> autèntics admeten moltes més opcions d’estil.</p>

<div class="blockIndicator note">
<p><strong>Nota</strong>: També es pot representar com un botó el tipus d’entrada <code>image</code>. El tractarem més endavant també.</p>
</div>

<div class="note">
<p><strong>Nota</strong>: Pots trobar els exemples d'aquesta secció a GitHub, en els fitxers <a href="https://github.com/mdn/learning-area/blob/master/html/forms/native-form-widgets/button-examples.html">button-examples.html</a> (o també pots consultar l’<a href="https://mdn.github.io/learning-area/html/forms/native-form-widgets/button-examples.html">exemple en viu</a>).</p>
</div>

<p>A continuació pots trobar exemples de cada tipus d’entrada <code>&lt;input&gt;</code> de tipus botó, juntament amb el tipus de botó equivalent.</p>

<h3 id="submit">submit</h3>

<pre class="brush: html notranslate">&lt;button type="submit"&gt;
    Aquest és un &lt;strong&gt;botó Enviar&lt;/strong&gt;
&lt;/button&gt;

&lt;input type="submit" value="Aquest és un botó Enviar"&gt;</pre>

<h3 id="reset">reset</h3>

<pre class="brush: html notranslate">&lt;button type="reset"&gt;
    Aquest és un &lt;strong&gt;botó Reiniciar&lt;/strong&gt;
&lt;/button&gt;

&lt;Input type = "reset" value = "Aquest és un botó Reiniciar"&gt;</pre>

<h3 id="anonymous">anonymous</h3>

<pre class="brush: html notranslate">&lt;button type="button"&gt;
    Aquest és un &lt;strong&gt;botó anònim&lt;/strong&gt;
&lt;/button&gt;

&lt;input type="button" value="Aquest és un botó anònim"&gt;</pre>

<p>Els botons sempre es comporten igual, tant si fas servir un element {{HTMLElement("button")}} com un element {{HTMLElement("input")}}. Però, com pots veure en els exemples, els elements {{HTMLElement("button")}} et permeten aplicar HTML al contingut inclòs entre les etiquetes <code>&lt;button&gt;</code> d'obertura i de tancament. En canvi, els elements {{HTMLElement("input")}} són elements buits; el contingut que s’hi mostra s’insereix dins de l’atribut <code>value</code>, i per tant només accepten contingut textual.</p>

<p>Els exemples següents mostren els tipus d’entrada per defecte dels botons en els estats predeterminat, amb el focus i desactivat: en Firefox 71 i Safari 13 amb macOS i Chrome 79 i en Edge 18 amb Windows 10.</p>

<p><img alt="Tipus d’entrada per defecte dels botons en els estats predeterminat, amb el focus i desactivat: en Firefox 71 i Safari 13 amb macOS i Chrome 79 i en Edge 18 amb Windows 10" src="https://mdn.mozillademos.org/files/17023/buttons.png" style="height: 182px; width: 286px;"></p>

<h3 id="Botons_imatge">Botons imatge</h3>

<p>El control <strong>botó imatge</strong> es comporta exactament com un element {{HTMLElement("img")}}, però passa a comportar-se com un botó de validació quan un usuari hi fa clic.</p>

<p>Un botó imatge es crea amb un element {{HTMLElement("input")}} i l’atribut {{htmlattrxref("type","input")}} establert en el valor <code>image</code>. Aquest element admet exactament el mateix conjunt d’atributs que l’element {{HTMLElement("img")}}, i a més, tots els atributs que són compatibles amb els altres botons de formulari.</p>

<pre class="brush: html notranslate">&lt;input type="image" alt="Fes-me clic!" src="my-img.png" width="80" height="30"&gt;</pre>

<p>Si per a validar el formulari s’utilitza un botó imatge, aquest control no envia el seu valor, sinó que s’envien les coordenades X i Y del clic que s’ha fet en la imatge (les coordenades són relatives a la imatge, és a dir, que la part superior esquerra de la imatge representa les coordenades (0, 0)). Les coordenades s’envien com dos parells clau/valor:</p>

<ul>
 <li>La clau del valor X és el valor de l’atribut {{htmlattrxref("name","input")}} seguit de la cadena «<em>.x</em>».</li>
 <li>La clau del valor Y és el valor de l’atribut {{htmlattrxref("name","input")}} seguit de la cadena «<em>.y</em>»</li>
</ul>

<p>Així, per exemple, observa que en fer clic a les coordenades (123, 456) de la imatge i enviar pel mètode <code>get</code>, aquests valors s’annexen a l’URL de la manera següent:</p>

<pre class="notranslate">http://foo.com?pos.x=123&amp;pos.y=456</pre>

<p>Aquesta és una manera molt còmoda de construir un «mapa interactiu». La manera d’enviar i recuperar aquests valors es detalla en l’article <a href="/en-US/docs/Learn/Forms/Sending_and_retrieving_form_data">Enviar les dades d’un formulari</a>.</p>

<h2 id="Selector_de_fitxers">Selector de fitxers</h2>

<p>Un últim tipus <code>&lt;input&gt;</code> que ens va arribar amb l'HTML inicial és el tipus entrada de fitxer. Els formularis poden enviar fitxers a un servidor (aquesta acció específica també es detalla en l’article <a href="/en-US/docs/Learn/Forms/Sending_and_retrieving_form_data">Enviar les dades d’un formulari</a>). El control de selecció de fitxers es pot utilitzar per triar un o més fitxers que es volen enviar.</p>

<p>Pots crear un <a href="/en-US/docs/Web/HTML/Element/input/file">control de selecció de fitxers</a> amb l’element {{HTMLElement("input")}} i l’atribut {{htmlattrxref("type","input")}} establert en el valor <code>file</code>. Pots restringir els tipus de fitxers que se seleccionen amb l’atribut {{htmlattrxref("accept","input")}}. A més, pots deixar que l’usuari triï més d’un fitxer si hi afegeixes l’atribut {{htmlattrxref("multiple","input")}}.</p>

<h4 id="Exemple">Exemple</h4>

<p>En aquest exemple es crea un selector de fitxers que sol·licita fitxers gràfics d’imatge. En aquest cas, l'usuari té la possibilitat de seleccionar diversos fitxers.</p>

<pre class="brush: html notranslate">&lt;input type="file" name="file" id="file" accept="image/*" multiple&gt;</pre>

<p>En alguns dispositius mòbils, el selector de fitxers pot accedir a fotos, vídeos i àudio capturats directament per la càmera i el micròfon del dispositiu i afegir a l’atribut <code>accept</code> informació sobre la captura com ara:</p>

<pre class="notranslate">&lt;input type="file" accept="image/*;capture=camera"&gt;
&lt;input type="file" accept="video/*;capture=camcorder"&gt;
&lt;input type="file" accept="audio/*;capture=microphone"&gt;</pre>

<h2 id="Atributs_comuns">Atributs comuns</h2>

<p>Molts dels elements utilitzats per a definir controls de formulari tenen atributs específics propis. Això no obstant, hi ha un conjunt d’atributs comuns a tots els elements de formulari. Ja n'has conegut uns quants, però a continuació et presentem una llista d’aquests atributs comuns, perquè els tinguis com a referència:</p>

<table>
 <thead>
  <tr>
   <th scope="col">Nom de l'atribut</th>
   <th scope="col">Valor per defecte</th>
   <th scope="col">Descripció</th>
  </tr>
 </thead>
 <tbody>
  <tr>
   <td><code><a href="/en-US/docs/Web/HTML/Attributes/autofocus">autofocus</a></code></td>
   <td>false</td>
   <td>Aquest atribut booleà permet especificar que un element adquireix el focus d'entrada automàticament quan es carrega la pàgina. En un document només hi pot haver un element associat a un formulari que tingui especificat aquest atribut.</td>
  </tr>
  <tr>
   <td><code><a href="/en-US/docs/Web/HTML/Attributes/disabled">disabled</a></code></td>
   <td>false</td>
   <td>Aquest atribut booleà indica que l'usuari no pot interactuar amb l'element. Si aquest atribut no s'especifica, l'element hereta la configuració de l'element que el conté, per exemple, {{HTMLElement("fieldset")}}; si no hi ha cap element contenidor que tingui establert l'atribut <code>disabled</code>, l'element està habilitat.</td>
  </tr>
  <tr>
   <td><code><a href="/en-US/docs/Web/HTML/Attributes/form">form</a></code></td>
   <td></td>
   <td>L’element <code>&lt;form&gt;</code> s’utilitza per a associar el control al formulari, quan aquest no hi està imbricat. El valor de l’atribut ha de ser l’atribut <code>id</code> d’un element {{HTMLElement("form")}} del mateix document. D’aquesta manera pots associar un formulari un control de formulari que n’estigui fora, encara que sigui dins d’un formulari diferent.</td>
  </tr>
  <tr>
   <td><code><a href="/en-US/docs/Web/HTML/Attributes/name">name</a></code></td>
   <td></td>
   <td>El nom de l'element; s'envia amb les dades del formulari.</td>
  </tr>
  <tr>
   <td><code><a href="/en-US/docs/Web/HTML/Attributes/value">value</a></code></td>
   <td></td>
   <td>El valor inicial de l'element.</td>
  </tr>
 </tbody>
</table>

<h2 id="Resum">Resum</h2>

<p>Aquest article ha exposat els tipus d’entrada més antics: el conjunt original introduït els primers dies de l’HTML, que és compatible amb tots els navegadors. En l'article següent analitzarem els valors més recents de l’atribut <code>type</code>, que s’han afegit en HTML5.</p>

<p>{{PreviousMenuNext("Learn/Forms/How_to_structure_an_HTML_form", "Learn/Forms/HTML5_input_types", "Learn/Forms")}}</p>

<h2 id="En_aquest_mòdul">En aquest mòdul</h2>

<ul>
 <li><a href="/en-US/docs/Learn/HTML/Forms/Your_first_HTML_form">El teu primer formulari HTML</a></li>
 <li><a href="/en-US/docs/Learn/HTML/Forms/How_to_structure_an_HTML_form">Com estructurar un formulari HTML</a></li>
 <li><a href="/en-US/docs/Learn/Forms/Basic_native_form_controls">Els controls de formulari bàsics originaris</a></li>
 <li><a href="/en-US/docs/Learn/HTML/Forms/HTML5_input_types">Els tipus d'entrada de l’HTML5</a></li>
 <li><a href="/en-US/docs/Learn/HTML/Forms/Additional_form_controls">Altres controls de formulari </a></li>
 <li><a href="/en-US/docs/Learn/Forms/Styling_web_forms">Aplicar estils a formularis web</a></li>
 <li><a href="/en-US/docs/Learn/Forms/Advanced_form_styling">Aplicació avançada d’estil a formularis </a></li>
 <li><a href="/en-US/docs/Learn/Forms/UI_pseudo-classes">Pseudoclasses d’interfície d’usuari (UI)</a></li>
 <li><a href="/en-US/docs/Learn/Forms/Form_validation">Validació del formulari de la banda del client</a></li>
 <li><a href="/en-US/docs/Learn/Forms/Sending_and_retrieving_form_data">Enviar les dades d’un formulari</a></li>
</ul>

<h3 id="Temes_avançats">Temes avançats</h3>

<ul>
 <li><a href="/en-US/docs/Learn/HTML/Forms/How_to_build_custom_form_widgets">Com crear controls de formulari adaptats a client</a></li>
 <li><a href="/en-US/docs/Learn/HTML/Forms/Sending_forms_through_JavaScript">Enviar formularis amb JavaScript</a></li>
 <li><a href="/en-US/docs/Learn/HTML/Forms/Property_compatibility_table_for_form_widgets">Taula de compatibilitat de controls de formulari de codi propietari</a></li>
</ul>
