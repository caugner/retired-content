---
title: Web ile başlarken
slug: Öğren/Getting_started_with_the_web
translation_of: Learn/Getting_started_with_the_web
---
<div>{{LearnSidebar}}</div>

<div class="summary">
<p><br>
 Web'i kullanmaya başlarken, size web geliştirmenin pratiklerini anlatan kısa bir seridir. Basit bir web sayfası oluşturmak ve kendi kodunuzu yayınlamak için ihtiyaç duyacağınız araçları kurmalısınız.</p>
</div>

<h2 id="İlk_web_sitenizin_hikayesi">İlk web sitenizin hikayesi</h2>

<p>Profesyonel bir web sitesi oluşturmak için çok fazla iş yapmak gerekir, bu yüzden web geliştirme konusunda yeniyseniz, küçük çapta başlamanızı öneririz. Hemen başka bir Facebook kurmayacaksınız, ancak kendi basit web sitenizi çevrimiçi yapmak zor değil, o yüzden buradan başlayacağız.</p>

<p>Aşağıda sıralanan makalelerde sırayla çalışarak, ilk web sayfanızı çevrimiçi hale getireceksiniz. Hadi başlayalım!</p>

<h3 id="Temel_yazılım_kurma"><a href="/tr/docs/Öğren/Getting_started_with_the_web/Installing_basic_software">Temel yazılım kurma</a></h3>

<p>Bir web sitesi oluşturmak için araçlar söz konusu olduğunda, seçilecek çok şey var. Yeni başlıyorsanız, bir çok kod editörleri, çerçeveler (framework) ve test araçlarıyla karşılaşınca şaşırabilirsiniz. <a href="/tr/docs/Öğren/Getting_started_with_the_web/Installing_basic_software">Temel yazılımı yükleme</a> bölümünde, temel web geliştirmesine başlamak için ihtiyaç duyduğunuz yazılımı nasıl yükleyeceğinizi adım adım göstereceğiz.</p>

<h3 id="Websiteniz_nasıl_görünecek"><a href="/tr/docs/Öğren/Getting_started_with_the_web/Web_siteniz_nasil_gorunecek">Websiteniz nasıl görünecek?</a></h3>

<p>Web siteniz için kod yazmaya başlamadan önce, önce onu planlamanız gerekir. Hangi bilgileri sergiliyorsunuz? Hangi yazı tiplerini ve renkleri kullanıyorsunuz? <a href="/tr/docs/Öğren/Getting_started_with_the_web/Web_siteniz_nasil_gorunecek">Web siteniz neye benzeyecek?</a> Sitenizin içeriğini ve tasarımını planlamak için izleyebileceğiniz basit bir yöntem sunuyoruz.</p>

<h3 id="Dosyaların_Yönetimi"><a href="/tr/docs/Öğren/Getting_started_with_the_web/Dealing_with_files">Dosyaların Yönetimi</a></h3>

<p>Bir web sitesi birçok dosyadan oluşur: metinsel içerikler, kodlar, stiller, medya içerikleri vb. Bir web sitesi oluştururken, bu dosyaları mantıklı bir yapıda birleştirmeniz ve birbirleriyle haberleşebildiklerinden emin olmanız gerekir. <a href="/tr/docs/Öğren/Getting_started_with_the_web/Dealing_with_files">Dosyaların yönetimi</a>, size web siteniz için mantıklı dosya yapısının nasıl kurulacağını ve hangi problemlerden haberdar olmanız gerektiğini açıklar.</p>

<h3 id="HTML_temelleri"><a href="/en-US/Learn/Getting_started_with_the_web/HTML_basics">HTML temelleri</a></h3>

<p>Hiperyazı İşaretleme Dili (HTML) web içeriğinizi yapılandırmak ve anlam ve amaç vermek  için kullandığınız koddur. Örneğin, içeriğim bir paragraflar dizisi mi yoksa madde imi listesi mi? Sayfama resim eklenmiş mi? Veri tablom var mı? Sizi bunaltmadan, <a href="/en-US/Learn/Getting_started_with_the_web/HTML_basics">HTML temelleri</a> size HTML ile tanışmanız için yeterli bilgiyi sağlayacaktır.</p>

<h3 id="CSS_temelleri"><a href="/en-US/Learn/Getting_started_with_the_web/CSS_basics">CSS temelleri</a></h3>

<p>Cascading Stylesheets (CSS), web sitenizi şekillendirmek için kullandığınız koddur. Örneğin, metninizin siyah mı kırmızı mı olmasını istersiniz? İçeriğiniz ekranın neresinde görünmesini istersiniz? Web sitenizi süslemek için hangi arka plan resimleri ve renkleri kullanılmalıdır? <a href="/en-US/Learn/Getting_started_with_the_web/CSS_basics">CSS temelleri</a> sizi başlamanız gereken yere götürür.</p>

<h3 id="JavaScript_temelleri"><a href="/tr/docs/Öğren/Getting_started_with_the_web/JavaScript_basics">JavaScript temelleri</a></h3>

<p>JavaScript web sitenize interaktif içerikler eklemek için kullandığınız programlama dilidir, örneğin oyunlar, butonlara basıldığında veya veriler formlara girildiğinde gerçekleşen şeyler, dinamik stil efektleri, animasyon, ve daha fazlası. <a href="/tr/docs/Öğren/Getting_started_with_the_web/JavaScript_basics">JavaScript temelleri</a> size bu ilginç dil ile neler yapabileceğiniz ve nasıl başlayacağınız konusunda bir fikir verir.</p>

<h3 id="Websiteni_yayınla"><a href="/tr/docs/Öğren/Getting_started_with_the_web/Publishing_your_website">Websiteni yayınla</a></h3>

<p>Kodu yazmayı ve web sitenizi yaratan dosyaları düzenlemeyi bitirdikten sonra, hepsini insanların bulabilmesi için internete yüklemeniz gerekmektedir. <a href="/tr/docs/Öğren/Getting_started_with_the_web/Publishing_your_website">Örnek kodu yayınla</a>, size minimum çaba ile basit örnek kodunuzun nasıl internette yayınlanacağını açıklar.</p>

<h3 id="Web_nasıl_çalışır"><a href="/en-US/Learn/Getting_started_with_the_web/How_the_Web_works">Web nasıl çalışır</a></h3>

<p>Favori web sitenize bağlandığınızda, arka planda bilmediğiniz birçok karmaşık şey olur. <a href="/en-US/Learn/Getting_started_with_the_web/How_the_Web_works">Web nasıl çalışır</a>, bilgisayarınızda bir web sayfasını görüntülediğinizde neler olacağını gösterir.</p>
