---
title: Onderwerpbestuurdersrol
slug: MDN/Community/Rollen/Topic_driver_role
tags:
  - Gemeenschap
  - Gids
  - MDN Meta
  - Rollen
translation_of: MDN/Community/Roles/Topic_driver_role
---
<div>{{MDNSidebar}}</div><p>Een MDN-onderwerpbestuurder coördineert en leidt activiteiten met betrekking tot documentatie op MDN voor een bepaald onderwerp. Ze blijven op de hoogte van nieuwe ontwikkelingen binnen hun onderwerp, of het nu gaat om Mozilla, normalisatie-instellingen of andere technologiebedrijven. Ze hoeven niet al het documentatiewerk met betrekking tot hun onderwerp zelf te doen en worden aangemoedigd om een groep van medewerkers te verzamelen die geïnteresseerd is in het topic, en taken te delegeren binnen die groep. Bekijk de pagina <a href="/nl/docs/Project:MDN/Contributing/Topic_drivers">Onderwerpbestuurders</a> voor een lijst van onderwerpen en huidige onderwerpbestuurders.</p>

<h2 id="Waarom_een_onderwerpbestuurder_zijn">Waarom een onderwerpbestuurder zijn?</h2>

<p>Als een onderwerpbestuurder hebt u de mogelijkheid om u zich diep onder te dompelen in de gemeenschap en om een grote invloed te hebben op hoe het onderwerp wordt gepresenteerd op MDN. U zou deze expertise kunnen gebruiken bij uw huidige werk, of bij het verkrijgen van een andere baan.</p>

<p>Daarnaast kunt u als onderwerpbestuurder een drijfveer zijn om de kwaliteit van het web te verbeteren.</p>

<h2 id="Een_onderwerpbestuurder_worden">Een onderwerpbestuurder worden</h2>

<p>Om een onderwerpbestuurder te worden voor een onderwerp dat er nog geen heeft, dient u aan bepaalde kwalificaties te voldoen:</p>

<ul>
 <li>Expertise binnen het onderwerp.</li>
 <li>Actieve medewerker voor het onderwerp (tenminste een maand).</li>
 <li>Het vermogen om te communiceren met een diverse, geografisch gespreide gemeenschap.</li>
</ul>

<p>Als u voldoet aan de voorwaarden, kunt u een bericht plaatsen op het <a class="external external-icon" href="https://discourse.mozilla-community.org/c/mdn" rel="noopener">MDN discussieforum</a> met daarin dat u graag de bestuurder wil worden van een bepaald onderwerp, met daarbij een uitleg over welk onderwerp u bestuurder zou willen worden en een overzicht van uw kwalificaties. Als u voldoet aan de kwalificaties zullen we u helpen te zorgen dat u klaar bent voor en getraind wordt in de basisbeginselen van hoe u uw nieuwe rechten kunt gebruiken.</p>

<div class="note">
<p><strong>Tip:</strong> Als u een onderwerpbestuurder wil worden, zorg dan dat u zich hiernaar gedraagt! Als u er goed in bent, kunt u zeker van zijn dat we u zullen smeken in deze rol te blijven!</p>
</div>

<h3 id="Een_bestaande_onderwerpbestuurder_helpen">Een bestaande onderwerpbestuurder helpen</h3>

<p>U kunt nog steeds van belang zijn voor onderwerpen die al onderwerpbestuurders hebben! De meeste onderwerpen zijn zo groot en breed dat het hebben van veel mensen die bijdragen aan de documentatie en voorbeeldcode ontzettend nuttig is. Verschillende perspectieven op een onderwerp zorgt er zelfs dat er veel meer van het onderwerp wordt gedekt.</p>

<ul>
 <li>Voeg nieuwe voorbeelden toe en verbeter voorbeelden die zwak zijn.</li>
 <li>Werk artikelen bij op basis van veranderingen in specificaties of implementatiedetails.</li>
 <li>Help met het coördineren van discussies op de maillijst.</li>
 <li>Help met het controleren van de inhoud op spam, fouten, enzovoort.</li>
</ul>

<h3 id="Zijn_onderwerpbestuurders_anders_dan_mentors">Zijn onderwerpbestuurders anders dan mentors?</h3>

<p>Beiden rollen lijken erg op elkaar en hebben vergelijkbare rechten en verantwoordelijkheden. Het verschil zit hem voornamelijk in hun toewijding. Voor een bepaald onderwerp leiden de onderwerpbestuurders de documentatie en hun inhoud, waar mentors de gemeenschap en medewerkers om dat onderwerp heen ondersteunen. De twee rollen vullen elkaar aan en gaan vaak hand in hand.</p>

<h2 id="Verantwoordelijkheden">Verantwoordelijkheden</h2>

<p>De rol van onderwerpbestuurder brengt een aantal belangrijke verantwoordelijkheden met zich mee, zoals:</p>

<ul>
 <li>Het volgen van specificaties en implementaties van de technologie om te weten wanneer de documentatie moet worden bijgewerkt.</li>
 <li>Het coördineren van de gemeenschap die bijdraagt aan de documentatie van het onderwerp, om te zorgen dat het werk wordt gedaan en dat mensen niet per ongeluk iets twee keer documenteren.</li>
 <li>De voortgang en de status van het documentatiewerk delen met de MDN-gemeenschap, door deel te nemen in discussies op het <a class="external external-icon" href="https://discourse.mozilla-community.org/c/mdn" rel="noopener">MDN discussieforum</a>, enzovoort.</li>
 <li>Doneer zoveel schrijftijd als voor u mogelijk is; u hoeft het niet allemaal te doen, maar het is handig als u iets kunt doen!</li>
</ul>

<h2 id="Rechten">Rechten</h2>

<p>Naast de rechten die beschikbaar zijn voor alle geathenticeerde gebruikers op MDN (zoals het terugdraaien van wijzigingen) hebben onderwerpbestuurders deze aanvullende rechten:</p>

<ul>
 <li>Pagina's of paginatrees verplaatsen</li>
 <li>Bestandsbijlagen uploaden en beheren</li>
 <li>Macro's van KumaScript bewerken</li>
</ul>

<h2 id="De_rol_verlaten">De rol verlaten</h2>

<p>Als u onderwerpbestuurder wordt, hoeft u niet voor altijd in deze rol te blijven. Uw interesses, prioriteiten en beschikbare tijd kunnen veranderen, en dat is oké. Als u voorziet dat u niet kunt doorgaan als onderwerpbestuurder (of als u zich realiseert dat u al bent gestopt), neem dan de volgende stappen:</p>

<ul>
 <li>Neem contact op met <a href="https://developer.mozilla.org/en-US/profiles/sheppy">Eric Shepherd</a>, de documentatieleider van MDN, om hem te laten weten dat u uw rol als onderwerpbestuurder neerlegt.</li>
 <li>Vraag, indien mogelijk, een andere actieve medewerker binnen uw onderwerp om de onderwerpbestuurdersrol op zich te nemen. Als deze persoon hiermee akkoord gaat, laat dat dan weten aan de documentatieleider van MDN.</li>
</ul>

<p>Als u twee maanden niet actief bent geweest op MDN (of op het MDN discussieforum) kan het zijn dat er contact met u wordt opgenomen om te bevestigen dat u wil doorgaan met onderwerpbestuurder zijn. Onderwerpbestuurders die drie maanden inactief zijn, of niet binnen een redelijke tijd reageren wanneer er contact met hen wordt opgenomen, kunnen uit hun rol worden gezet.</p>

<p> </p>
