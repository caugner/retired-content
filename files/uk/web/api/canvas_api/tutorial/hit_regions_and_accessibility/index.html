---
title: Чутливі ділянки та доступність
slug: Web/API/Canvas_API/Tutorial/Чутливі_ділянки_та_доступність
tags:
  - Canvas
  - Графіка
  - Полотно
  - Підручник
translation_of: Web/API/Canvas_API/Tutorial/Hit_regions_and_accessibility
---
<div>{{CanvasSidebar}} {{ PreviousNext("Web/API/Canvas_API/Tutorial/Pixel_manipulation_with_canvas", "Web/API/Canvas_API/Tutorial/Optimizing_canvas") }}</div>

<div class="summary">Власне HTML-елемент {{HTMLElement("canvas")}} являє собою лише множину кольорових точок і не містить жодних відомостей про намальовані об'єкти. Вміст полотна жодним чином не розкривається інструментам доступності, як це передбачено для семантичного HTML. Тож загалом, слід уникати використання полотен в застосунках або сайтах, від яких вимагається підтримка доступності. Проте наведені нижче настанови допоможуть все ж дещо уприступнити вміст полотен.</div>

<h2 id="Запасний_вміст">Запасний вміст</h2>

<p>Вміст між тегами <code>&lt;canvas&gt; … &lt;/canvas&gt;</code> може відігравати роль запасного варіанту для тих {{glossary("Browser", "переглядачів")}}, що не мають підтримки полотен. Він також вельми корисний тоді, коли користувач потребує допоміжних засобів (як-от екранний диктор), які можуть читати дерево DOM всередині. Чудовий приклад з <a href="http://www.html5accessibility.com/tests/canvas.html">html5accessibility.com</a> показує, як це можна здійснити:</p>

<pre class="brush: html">&lt;canvas&gt;
  &lt;h2&gt;Shapes&lt;/h2&gt;
  &lt;p&gt;A rectangle with a black border.
   In the background is a pink circle.
   Partially overlaying the &lt;a href="http://en.wikipedia.org/wiki/Circle" onfocus="drawCircle();" onblur="drawPicture();"&gt;circle&lt;/a&gt;.
   Partially overlaying the circle is a green
   &lt;a href="http://en.wikipedia.org/wiki/Square" onfocus="drawSquare();" onblur="drawPicture();"&gt;square&lt;/a&gt;
   and a purple &lt;a href="http://en.wikipedia.org/wiki/Triangle" onfocus="drawTriangle();" onblur="drawPicture();"&gt;triangle&lt;/a&gt;,
   both of which are semi-opaque, so the full circle can be seen underneath.&lt;/p&gt;
&lt;/canvas&gt; </pre>

<p>Перегляньте відео від Стіва Фолкнера про те, як <a href="https://www.youtube.com/watch?v=ABeIFlqYiMQ">екранний диктор NVDA читає цей приклад</a>.</p>

<h2 id="Правила_ARIA">Правила ARIA</h2>

<p>Accessible Rich Internet Applications <strong>(<a href="/uk/docs/Web/Accessibility/ARIA">ARIA</a>)</strong> визначає способи того, як зробити веб-застосунки та вміст доступнішими для людей з певними вадами. Можна вжити ARIA-атрибути для описання поведінки й призначення HTML-елемента полотна:</p>

<pre class="brush: html">&lt;canvas id="button" tabindex="0" role="button" aria-pressed="false" aria-label="Start game"&gt;&lt;/canvas&gt;
</pre>

<p>Дивіться <a href="/uk/docs/Web/Accessibility/ARIA">ARIA</a> та <a href="/uk/docs/Web/Accessibility/ARIA/ARIA_Techniques">Використання ARIA</a>, щоб дізнатись більше.</p>

<h2 id="Чутливі_ділянки">Чутливі ділянки</h2>

<p>Однією з поширених задач є з'ясування того, чи належать координати миші до певної ділянки на полотні. Відповідний API уможливлює створення певних чутливих ділянок на полотні та дає інші можливості розкрити взаємодіяльний вміст полотна інструментам <a href="/uk/docs/Web/Accessibility">доступності</a>. Він дозволяє полегшити виявлення влучень (належності координат миші певній ділянці) та доправити відповідні події до елементів DOM. Цей API має такі три методи (досі лишаються дослідними в сучасних переглядачах, тож перевіряйте таблиці сумісності):</p>

<dl>
 <dt>{{domxref("CanvasRenderingContext2D.addHitRegion()")}} {{experimental_inline}}</dt>
 <dd>Створює чутливу ділянку на полотні.</dd>
 <dt>{{domxref("CanvasRenderingContext2D.removeHitRegion()")}} {{experimental_inline}}</dt>
 <dd>Видаляє з полотна чутливу ділянку із зазначеним <code>id</code> .</dd>
 <dt>{{domxref("CanvasRenderingContext2D.clearHitRegions()")}} {{experimental_inline}}</dt>
 <dd>Видаляє з полотна всі чутливі ділянки.</dd>
</dl>

<p>Створюючи новий контур з допомогою {{domxref("CanvasRenderingContext2D.beginPath()")}} можна перетворити його на чутливу ділянку, а тоді, перевіряючи значення властивості {{domxref("MouseEvent.region")}}, з'ясовувати, чи влучає миша у вказану область:</p>

<h4 id="HTML">HTML</h4>

<pre class="brush: html">&lt;canvas id="canvas"&gt;&lt;/canvas&gt;</pre>

<h4 id="JavaScript">JavaScript</h4>

<pre class="brush: js">var canvas = document.getElementById('canvas');
var ctx = canvas.getContext('2d');

ctx.beginPath();
ctx.arc(70, 80, 10, 0, 2 * Math.PI, false);
ctx.fill();
ctx.addHitRegion({id: 'circle'});

canvas.addEventListener('mousemove', function(event) {
  if (event.region) {
    console.log('Влучив у ділянку: ' + event.region);  // Влучив у ділянку: circle
  }
});
</pre>

<p>Крім того, метод <code>addHitRegion()</code> може також приймати параметр <code>control</code>, що вказує елемент (має бути нащадком елемента <code>canvas</code>), до якого доправлятимуться події:</p>

<pre class="brush: js">ctx.addHitRegion({control: element});</pre>

<p>Наприклад, це може стати в нагоді для доправлення подій до елементів {{HTMLElement("input")}}.</p>

<h2 id="Облямівки_фокуса">Облямівки фокуса</h2>

<p>Для роботи з клавіатури, облямівки фокуса є зручними індикаторами, що полегшують пересування сторінкою. Щоб намалювати облямівку фокуса навколо малюнка (контура) на полотні, можна скористатися методом <code>drawFocusIfNeeded()</code>.</p>

<dl>
 <dt>{{domxref("CanvasRenderingContext2D.drawFocusIfNeeded()")}} {{experimental_inline}}</dt>
 <dd>Якщо відповідний елемент перебуває у фокусі, цей метод намалює облямівку навколо контура.</dd>
</dl>

<p>Крім того, можна використати метод <code>scrollPathIntoView()</code>, щоб зробити елемент видимим на екрані, якщо він перебуває у фокусі, наприклад.</p>

<dl>
 <dt>{{domxref("CanvasRenderingContext2D.scrollPathIntoView()")}} {{experimental_inline}}</dt>
 <dd>Гортає поточний чи вказаний контур до видимої області.</dd>
</dl>

<h2 id="Див._також">Див. також</h2>

<ul>
 <li><a href="https://www.w3.org/WAI/PF/HTML/wiki/Canvas_Accessibility_Use_Cases">Потреби доступності Canvas</a></li>
 <li><a href="https://www.w3.org/html/wg/wiki/AddedElementCanvas">Вади доступності елемента canvas</a></li>
 <li><a href="http://www.paciellogroup.com/blog/2012/06/html5-canvas-accessibility-in-firefox-13/">Доступність HTML5 Canvas у Firefox 13 — Стів Фолкнер</a></li>
 <li><a href="https://html.spec.whatwg.org/multipage/scripting.html#best-practices">Найкращі рішення для взаємодії з елементами полотна</a></li>
</ul>

<div>{{ PreviousNext("Web/API/Canvas_API/Tutorial/Pixel_manipulation_with_canvas", "Web/API/Canvas_API/Tutorial/Optimizing_canvas") }}</div>
