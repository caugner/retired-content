---
title: AsyncFunction
slug: Web/JavaScript/Reference/Global_Objects/AsyncFunction
tags:
  - JavaScript
  - Довідка
  - Конструктор
translation_of: Web/JavaScript/Reference/Global_Objects/AsyncFunction
---
<div>{{JSRef}}</div>

<p>Конструктор <code><strong>Async</strong></code><strong><code>Function</code></strong> створює новий об'єкт {{jsxref("Statements/async_function", "асинхронної функції")}}. У JavaScript кожна асинхронна функція насправді є об'єктом <code>AsyncFunction</code>.</p>

<p>Зауважте, що <code>AsyncFunction</code> <em>не є</em> глобальним об'єктом. Його можна отримати за допомогою наступного коду:</p>

<pre class="brush: js">Object.getPrototypeOf(async function(){}).constructor
</pre>

<h2 id="Синтаксис">Синтаксис</h2>

<pre class="syntaxbox">new AsyncFunction([<var>arg1</var>[, <var>arg2</var>[, ...<var>argN</var>]],] <var>functionBody</var>)</pre>

<h3 id="Параметри">Параметри</h3>

<dl>
 <dt><code>arg1, arg2, ... arg<em>N</em></code></dt>
 <dd>Імена, що використовуватиме функція як формальні імена аргументів. Кожне має бути рядком, що відповідає коректному ідентифікатору JavaScript, або списком таких рядків, розділених комою; наприклад, "<code>x</code>", "<code>theValue</code>" або "<code>a,b</code>".</dd>
 <dt><code>functionBody</code></dt>
 <dd>Рядок, що містить інструкції JavaScript, які складають визначення функції.</dd>
</dl>

<h2 id="Опис">Опис</h2>

<p>Об'єкти {{jsxref("Statements/async_function", "асинхронних функцій")}}, створені конструктором <code>AsyncFunction</code>, розбираються, коли створюється функція. Це менш ефективно, ніж оголосити асинхронну функцію через {{jsxref("Statements/async_function", "async function")}} та викликати її у вашому коді, тому що такі функції розбираються з рештою коду.</p>

<p>Усі аргументи, передані у функцію, сприймаються як імена ідентифікаторів параметрів функції, яка має бути створена, у тому порядку, в якому вони передані.</p>

<div class="note">
<p><strong>Заувага:</strong> {{jsxref("Statements/async_function", "асинхронні функції")}}, створені конструктором <code>AsyncFunction</code>, не утворюють замикань з контекстом свого створення; вони завжди створюються у глобальній області видимості.</p>

<p>Під час виконання вони матимуть доступ тільки до власних локальних змінних та до глобальних, але не до змінних області видимості, в якій був викликаний конструктор <code>AsyncFunction</code>.</p>

<p>Це відрізняється від використання {{jsxref("Global_Objects/eval", "eval")}} з кодом виразу асинхронної функції.</p>
</div>

<p>Використання конструктора <code>AsyncFunction</code> в якості функції (без оператора <code>new</code>) має такий самий ефект, як і виклик його в якості конструктора.</p>

<h2 id="Властивості">Властивості</h2>

<dl>
 <dt><code><strong>AsyncFunction.length</strong></code></dt>
 <dd>Властивість <code>length</code> конструктора <code>AsyncFunction</code> (її значення дорівнює <code>1</code>).</dd>
 <dt>{{jsxref("AsyncFunction.prototype")}}</dt>
 <dd>Дозволяє додавати властивості до усіх об'єктів асинхронних функцій.</dd>
</dl>

<h2 id="Прототип_AsyncFunction">Прототип <code>AsyncFunction</code></h2>

<h3 id="Властивості_2">Властивості</h3>

<div>{{page('/uk/docs/Web/JavaScript/Reference/Global_Objects/AsyncFunction/prototype', 'Властивості')}}</div>

<h2 id="Екземпляри_AsyncFunction">Екземпляри <code>AsyncFunction</code></h2>

<p>Екземпляри <code>AsyncFunction</code> успадковують методи та властивості від {{jsxref("AsyncFunction.prototype")}}.</p>

<p>Як в усіх конструкторах, ви можете змінювати об'єкт конструктора <code>prototype</code>, щоб вносити зміни до усіх екземплярів <code>AsyncFunction</code>.</p>

<h2 id="Приклади">Приклади</h2>

<h3 id="Створення_асинхронної_функції_конструктором_AsyncFunction">Створення асинхронної функції конструктором <code>AsyncFunction</code></h3>

<pre class="brush: js">function resolveAfter2Seconds(x) {
  return new Promise(resolve =&gt; {
    setTimeout(() =&gt; {
      resolve(x);
    }, 2000);
  });
}

let AsyncFunction = Object.getPrototypeOf(async function(){}).constructor

let a = new AsyncFunction('a',
                          'b',
                          'return await resolveAfter2Seconds(a) + await resolveAfter2Seconds(b);');

a(10, 20).then(v =&gt; {
  console.log(v); // виводить 30 через 4 секунди
});
</pre>

<h2 id="Специфікації">Специфікації</h2>

<table class="standard-table">
 <thead>
  <tr>
   <th scope="col">Специфікація</th>
   <th scope="col">Статус</th>
   <th scope="col">Коментар</th>
  </tr>
 </thead>
 <tbody>
  <tr>
   <td>{{SpecName('ESDraft', '#sec-async-function-objects', 'AsyncFunction object')}}</td>
   <td>{{Spec2('ESDraft')}}</td>
   <td>Початкове визначення у ES2017.</td>
  </tr>
 </tbody>
</table>

<h2 id="Сумісність_з_веб-переглядачами">Сумісність з веб-переглядачами</h2>

<div>


<p>{{Compat("javascript.builtins.AsyncFunction")}}</p>
</div>

<h2 id="Див._також">Див. також</h2>

<ul>
 <li>{{jsxref("Statements/async_function", "async function")}}</li>
 <li>{{jsxref("Operators/async_function", "вираз асинхронної функції")}}</li>
 <li>{{jsxref("Global_Objects/Function", "Function")}}</li>
 <li>{{jsxref("Statements/function", "оголошення функції")}}</li>
 <li>{{jsxref("Operators/function", "функціональний вираз")}}</li>
 <li>{{jsxref("Functions", "Функції", "", 1)}}</li>
</ul>
