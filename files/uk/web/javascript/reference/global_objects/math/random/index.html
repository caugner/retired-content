---
title: Math.random()
slug: Web/JavaScript/Reference/Global_Objects/Math/random
tags:
  - JavaScript
  - Math
  - Довідка
  - метод
translation_of: Web/JavaScript/Reference/Global_Objects/Math/random
---
<div>{{JSRef}}</div>

<p>Функція <strong><code>Math.random()</code></strong> повертає псевдо-випадкове число із рухомою комою з проміжку 0–1 (включно із 0, але не включаючи 1) із приблизно рівномірним розподілом значень на ньому (в подальшому його можна масштабувати до потрібних розмірів). Вихідне зерно-параметр для алгоритму генерації випадкового числа обирається реалізацією; воно не може бути обраним чи перевизначеним користувачем.</p>

<div>{{EmbedInteractiveExample("pages/js/math-random.html")}}</div>

<div class="note">
<p><code>Math.random()</code> <em>не надає</em> криптографічно стійких випадкових чисел. Не слід застосовувати їх будь-де у місцях, пов'язаних із інформаційною безпекою. Натомість використовуйте Web Crypto API, а точніше - метод {{domxref("RandomSource.getRandomValues()", "window.crypto.getRandomValues()")}}.</p>
</div>

<h2 id="Синтаксис">Синтаксис</h2>

<pre class="syntaxbox">Math.random()</pre>

<h3 id="Результат">Результат</h3>

<p>Псевдовипадкове число із рухомою комою між <code>0</code> (включно) та 1 (виключно).</p>

<h2 id="Приклади">Приклади</h2>

<p>Зауважте, що числа у JavaScript являються стандартизованими згідно IEEE 754 числами із рухомою комою із поведінкою "округлення до найближчого парного". Тому проміжки, що охоплюються наступними фукнціями (за винятком власне <code>Math.random()</code>) не зовсім точні. За умови дуже великих обраних меж (2<sup>53</sup> чи більших) можливо <em>у дуже рідкісних</em> випадках отримати значення верхньої межі, яке зазвичай виключається.</p>

<h3 id="Отримання_випадкового_числа_з-поміж_0_(включно)_та_1_(виключно)">Отримання випадкового числа з-поміж 0 (включно) та 1 (виключно)</h3>

<pre class="brush: js">function getRandom() {
  return Math.random();
}
</pre>

<h3 id="Отримання_випадкового_числа_з-поміж_двох_значень">Отримання випадкового числа з-поміж двох значень</h3>

<p>Наступний приклад повертає випадкове число між двома вказаними значеннями. Результат не менший від (інколи дорівнює) <code>min</code>, і менший за (але не дорівнює) <code>max</code>.</p>

<pre class="brush: js">function getRandomArbitrary(min, max) {
  return Math.random() * (max - min) + min;
}
</pre>

<h3 id="Отримання_випадкового_цілого_з-поміж_двох_значень">Отримання випадкового цілого з-поміж двох значень</h3>

<p>Наступний приклад повертає випадкове <em>ціле число</em> між двома заданими значеннями. Результат не менший від <code>min</code> (або ж від наступного цілого, більшого за <code>min</code>, якщо <code>min</code> не являється цілим), і менший за (але не дорівнює) <code>max</code>.</p>

<pre class="brush: js">function getRandomInt(min, max) {
  min = Math.ceil(min);
  max = Math.floor(max);
  return Math.floor(Math.random() * (max - min)) + min; //Включно з мінімальним та виключаючи максимальне значення

}
</pre>

<div class="note">
<p>Застосування <code>Math.round()</code> для отримання цілих може виглядати доволі привабливо, проте це призведе до спотворення рівномірного розподілу ймовірності результатів, що може бути неприйнятним для ваших потреб.</p>
</div>

<h3 id="Отримання_випадкового_цілого_з-поміж_двох_значень_включно">Отримання випадкового цілого з-поміж двох значень, включно</h3>

<p>В той час, коли фукнція <code>getRandomInt()</code> включає до спектру результатів мінімум, вона виключає звідти максимум. Що, якщо вам знадобиться включити до можливих результатів як мінімум, так і максимум? Наступна фукнція <code>getRandomIntInclusive()</code> дозволяє цього досягти:</p>

<pre class="brush: js">function getRandomIntInclusive(min, max) {
  min = Math.ceil(min);
  max = Math.floor(max);
  return Math.floor(Math.random() * (max - min + 1)) + min; //Включаючи мінімум та максимум
}</pre>

<h2 id="Специфікації">Специфікації</h2>

<table class="standard-table">
 <tbody>
  <tr>
   <th scope="col">Специфікація</th>
   <th scope="col">Статус документу</th>
   <th scope="col">Примітка</th>
  </tr>
  <tr>
   <td>{{SpecName('ES1')}}</td>
   <td>{{Spec2('ES1')}}</td>
   <td>Первинне визначення. JavaScript 1.0 (UNIX Only) / JavaScript 1.1 (All platforms).</td>
  </tr>
  <tr>
   <td>{{SpecName('ES5.1', '#sec-15.8.2.14', 'Math.random')}}</td>
   <td>{{Spec2('ES5.1')}}</td>
   <td> </td>
  </tr>
  <tr>
   <td>{{SpecName('ES6', '#sec-math.random', 'Math.random')}}</td>
   <td>{{Spec2('ES6')}}</td>
   <td> </td>
  </tr>
  <tr>
   <td>{{SpecName('ESDraft', '#sec-math.random', 'Math.random')}}</td>
   <td>{{Spec2('ESDraft')}}</td>
   <td> </td>
  </tr>
 </tbody>
</table>

<h2 id="Сумісність_із_браузерами">Сумісність із браузерами</h2>

<p class="hidden">Таблиця сумісності на цій сторінці сформована автоматично із структурованих даних. Якщо ви маєте бажання зробити свій внесок до цих даних - будь-ласка, ось репозиторій <a href="https://github.com/mdn/browser-compat-data">https://github.com/mdn/browser-compat-data</a>, надішліть нам свій pull request.</p>

<p>{{Compat("javascript.builtins.Math.random")}}</p>

<p class="countTop"> </p>
