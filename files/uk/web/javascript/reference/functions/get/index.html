---
title: гетер
slug: Web/JavaScript/Reference/Functions/get
tags:
  - ECMAScript 2015
  - ECMAScript 5
  - JavaScript
  - функції
translation_of: Web/JavaScript/Reference/Functions/get
---
<div>{{jsSidebar("Functions")}}</div>

<p>Синтаксис <strong><code>get</code></strong> прив'язує властивість об'єкта до функції, яка викликатиметься під час звернення до властивості.</p>

<div>{{EmbedInteractiveExample("pages/js/functions-getter.html")}}</div>



<h2 id="Синтаксис">Синтаксис</h2>

<pre class="syntaxbox notranslate">{get <var>prop</var>() { ... } }
{get [<var>expression</var>]() { ... } }</pre>

<h3 id="Параметри">Параметри</h3>

<dl>
 <dt><code><var>prop</var></code></dt>
 <dd>Ім'я властивості, яка прив'язується до наданої функції.</dd>
 <dt><code><var>expression</var></code></dt>
 <dd>Починаючи з ECMAScript 2015, ви також можете використовувати вираз для обчислюваного імені властивості, яка прив'язується до наданої функції.</dd>
</dl>

<h2 id="Опис">Опис</h2>

<p>Іноді потрібно надати доступ до властивості, яка повертає динамічно обчислюване значення, або ви можете захотіти відобразити статус внутрішньої змінної без потреби використовувати явні виклики методів. У JavaScript це можна здійснити використанням <em>гетера</em>.</p>

<p>Змінна не може одночасно мати прив'язаний гетер та містити значення, але <em>можливо</em> використати гетер в поєднанні з сетером, щоб створити свого роду псевдовластивість.</p>

<p>Пам'ятайте наступне, працюючи з синтаксисом <code>get</code>:</p>

<ul>
 <li>Він може мати ідентифікатор, який є або числом, або рядком;</li>
 <li>Він повинен мати рівно нуль параметрів (дивіться більше інформації у статті <a class="external" href="http://whereswalden.com/2010/08/22/incompatible-es5-change-literal-getter-and-setter-functions-must-now-have-exactly-zero-or-one-arguments/" rel="external nofollow">Несумісна зміна <abbr title="ECMAScript 5th edition">ES5</abbr>: літеральні функції гетерів та сетерів тепер повинні мати рівно нуль аргументів та один аргумент</a>);</li>
 <li>Він не повинен з'являтись у об'єктному літералі з іншим гетером чи введеними даними для тієї ж властивості(<code>{ get x() { }, get x() { } }</code> та <code>{ x: ..., get x() { } }</code> заборонені).</li>
</ul>

<h2 id="Приклади">Приклади</h2>

<h3 id="Визначення_гетерів_на_нових_обєктах_у_обєктних_ініціалізаторах">Визначення гетерів на нових об'єктах у об'єктних ініціалізаторах</h3>

<p>Це створить псевдовластивість <code>latest</code> для об'єкта <code>obj</code>, яка повертатиме останній елемент масиву у <code>log</code>.</p>

<pre class="brush: js notranslate">const obj = {
  log: ['приклад','тест'],
  get latest() {
    if (this.log.length === 0) return undefined;
    return this.log[this.log.length - 1];
  }
}
console.log(obj.latest); // "тест"
</pre>

<p>Зауважте, що спроба присвоїти значення <code>latest</code> не змінить її.</p>

<h3 id="Видалення_гетера_оператором_delete">Видалення гетера оператором <code>delete</code></h3>

<p>Якщо вам потрібно прибрати гетер, ви можете його просто {{jsxref("Operators/delete", "видалити")}}:</p>

<pre class="brush: js notranslate">delete <var>obj</var>.latest;
</pre>

<h3 id="Визначення_гетера_на_існуючому_обєкті_за_допомогою_defineProperty">Визначення гетера на існуючому об'єкті за допомогою <code>defineProperty</code></h3>

<p>Щоб додати гетер до існуючого об'єкта пізніше в будь-який момент, використовуйте {{jsxref("Object.defineProperty()")}}.</p>

<pre class="brush: js notranslate">const o = {a: 0};

Object.defineProperty(o, 'b', { get: function() { return this.a + 1; } });

console.log(o.b) // Запускає гетер, який вертає a + 1 (тобто 1)</pre>

<h3 id="Використання_обчислюваного_імені_властивості">Використання обчислюваного імені властивості</h3>

<pre class="brush: js notranslate">const expr = 'foo';

const obj = {
  get [expr]() { return 'bar'; }
};

console.log(obj.foo); // "bar"</pre>

<h3 id="Розумні_самопереписувані_ліниві_гетери">Розумні / самопереписувані / ліниві гетери</h3>

<p>Гетери дають можливість <em>визначити</em> властивість об'єкта, але вони не <em>обчислюють</em> значення властивості до звернення. Гетер відкладає вартість обчислення значення, доки значення не знадобиться. Якщо воно ніколи не знадобиться, ви ніколи за це не заплатите.</p>

<p>Додаткова техніка оптимізації, що полягає у відкладені обчислення значення властивості та кешуванні її для пізнішого звернення, створює <strong>розумні (або "<a href="https://uk.wikipedia.org/wiki/%D0%9C%D0%B5%D0%BC%D0%BE%D1%96%D0%B7%D0%B0%D1%86%D1%96%D1%8F">мемоізовані</a>") гетери</strong>. Значення обчислюється під час першого виклику гетера, після чого кешується, а отже, наступні виклики повертають кешоване значення, не переобчислюючи його. Це неймовірно корисно у наступних ситуаціях:</p>

<ul>
 <li>Якщо обчислення значення властивості є дорогим (витрачає багато оперативної пам'яті чи часу процесора, створює потоки виконавців, отримує файл, і т.д.).</li>
 <li>Якщо значення не потрібне вам просто зараз. Воно використовуватиметься пізніше, або в певних випадках не використовуватиметься взагалі.</li>
 <li>Якщо воно використовується, до нього відбувається декілька звернень, і немає потреби його переобчислювати, значення ніколи не змінюється і не потребує переобчислення.</li>
</ul>

<div class="note">
<p>Це означає, що не варто писати лінивий гетер для властивості, чиє значення ви плануєте змінювати, бо, якщо гетер лінивий, він не буде його переобчислювати.</p>

<p>Зауважте, що гетери не є ані “лінивими”, ані “мемоізованими” від природи; ви маєте реалізувати цю техніку, якщо вам потрібна така поведінка.</p>
</div>

<p>У наступному прикладі об'єкт має гетер як особисту властивість. Під час отримання властивості вона видаляється з об'єкта та повторно додається, але цього разу неявно, як властивість-значення. Наприкінці повертається значення.</p>

<pre class="brush: js notranslate">get notifier() {
  delete this.notifier;
  return this.notifier = document.getElementById('bookmarked-notification-anchor');
},</pre>

<p>Для коду Firefox, дивіться також модуль <code>XPCOMUtils.jsm</code>, який визначає функцію <code><a href="/uk/docs/Mozilla/JavaScript_code_modules/XPCOMUtils.jsm#defineLazyGetter()">defineLazyGetter()</a></code>.</p>

<h3 id="get_проти_defineProperty"><code>get</code> проти <code>defineProperty</code></h3>

<p>Хоча ключове слово <code>get</code> та метод {{jsxref("Object.defineProperty()")}} дають схожі результати, існує тонка різниця між ними при використанні з {{jsxref("classes", "класами")}}.</p>

<p>При використанні <code>get</code>, властивість буде визначена на прототипі екземпляру, в той час як {{jsxref("Object.defineProperty()")}} визначає властивість на екземплярі, до якого застосовується.</p>

<pre class="brush: js notranslate">class Example {
  get hello() {
    return 'привіт';
  }
}

const obj = new Example();
console.log(obj.hello);
// "привіт"

console.log(Object.getOwnPropertyDescriptor(obj, 'hello'));
// undefined

console.log(
  Object.getOwnPropertyDescriptor(
    Object.getPrototypeOf(obj), 'hello'
  )
);
// { configurable: true, enumerable: false, get: function get hello() { return 'привіт'; }, set: undefined }</pre>

<h2 id="Специфікації">Специфікації</h2>

<table class="standard-table">
 <thead>
  <tr>
   <th scope="col">Специфікації</th>
  </tr>
 </thead>
 <tbody>
  <tr>
   <td>{{SpecName('ESDraft', '#sec-method-definitions', 'Method definitions')}}</td>
  </tr>
 </tbody>
</table>

<h2 id="Сумісність_з_веб-переглядачами">Сумісність з веб-переглядачами</h2>



<p>{{Compat("javascript.functions.get")}}</p>

<h2 id="Див._також">Див. також</h2>

<ul>
 <li><a href="/uk/docs/Web/JavaScript/Reference/Functions/set">сетер</a></li>
 <li>{{jsxref("Operators/delete", "delete")}}</li>
 <li>{{jsxref("Object.defineProperty()")}}</li>
 <li>{{jsxref("Object.__defineGetter__", "__defineGetter__")}}</li>
 <li>{{jsxref("Object.__defineSetter__", "__defineSetter__")}}</li>
 <li><a href="/uk/docs/Web/JavaScript/Guide/Working_with_Objects#Визначення_гетерів_та_сетерів">Визначення гетерів та сетерів</a> у посібнику JavaScript</li>
</ul>
