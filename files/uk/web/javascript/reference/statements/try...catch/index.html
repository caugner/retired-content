---
title: try...catch
slug: Web/JavaScript/Reference/Statements/try...catch
tags:
  - Error
  - JavaScript
  - виняток
  - помилка
translation_of: Web/JavaScript/Reference/Statements/try...catch
---
<div>{{jsSidebar("Statements")}}</div>

<p>Конструкція <strong><code>try...catch</code></strong> позначає блок команд, які треба виконати, та визначає реакцію в разі, якщо буде викинуто виняток.</p>

<div>{{EmbedInteractiveExample("pages/js/statement-trycatch.html")}}</div>



<h2 id="Синтаксис">Синтаксис</h2>

<pre class="syntaxbox">try {
  <em>try_statements</em>
}
[catch (<em>exception_var_1</em> if <em>condition_1</em>) { // нестандартна форма
  <em>catch_statements_1</em>
}]
...
[catch (<em>exception_var_2</em>) {
  <em>catch_statements_2</em>
}]
[finally {
  <em>finally_statements</em>
}]
</pre>

<dl>
 <dt><code>try_statements</code></dt>
 <dd>Команди, які треба виконати.</dd>
</dl>

<dl>
 <dt><code>catch_statements_1</code>, <code>catch_statements_2</code></dt>
 <dd>Команди, що виконуються, якщо викинуто виняток у блоці <code>try</code>.</dd>
</dl>

<dl>
 <dt><code>exception_var_1</code>, <code>exception_var_2</code></dt>
 <dd>Ідентифікатор, що містить об'єкт винятку для відповідного блоку <code>catch</code>.</dd>
</dl>

<dl>
 <dt><code>condition_1</code></dt>
 <dd>Умовний вираз.</dd>
</dl>

<dl>
 <dt><code>finally_statements</code></dt>
 <dd>Команди, що виконуються після завершення блоку <code>try</code>. Ці команди виконуються незалежно від того, чи було викинуто або перехоплено виняток.</dd>
</dl>

<h2 id="Опис">Опис</h2>

<p>Вираз <code>try</code> містить одну або більше команд у блоці <code>try</code>. Фігурні дужки <code>{}</code> є обов'язковими, навіть для однієї команди. Має бути присутній принаймні один блок <code>catch</code> або <code>finally</code>. Це утворює три можливі форми виразу <code>try</code>:</p>

<ol>
 <li><code>try...catch</code></li>
 <li><code>try...finally</code></li>
 <li><code>try...catch...finally</code></li>
</ol>

<p>Блок <code>catch</code> містить команди, які визначають, що робити, якщо викинуто виняток у блоці <code>try</code>. Отже, ви хочете, щоб блок <code>try</code> виконався успішно, а в разі неуспіху ви хочете передати контроль до блоку <code>catch</code>. В разі, якщо будь-який вираз всередині блоку <code>try</code> (або функція, викликана зсередини блоку <code>try</code>) викидає виняток, контроль негайно переходить до блоку <code>catch</code>. Якщо жодних винятків у блоці <code>try</code> не було викинуто, блок <code>catch</code> пропускається.</p>

<p>Блок <code>finally</code> виконується після виконання блоків <code>try</code> та <code>catch</code>, але до команд, що йдуть після виразу <code>try</code>. Він завжди виконується, незалежно від того, чи було викинуто або перехоплено виняток.</p>

<p>Ви можете створити один або більше вкладених виразів <code>try</code>. Якщо внутрішній <code>try</code> не має блоку <code>catch</code>, контроль передається у блок <code>catch</code> зовнішнього <code>try</code>.</p>

<p>Ви також можете використовувати <code>try</code>, щоб обробляти винятки JavaScript. Ви знайдете більше інформації щодо винятків JavaScript у <a href="/uk/docs/Web/JavaScript/Guide" title="en/JavaScript/Guide">Посібнику JavaScript</a>.</p>

<h3 id="Безумовний_catch">Безумовний <code>catch</code></h3>

<p>Коли використовується один безумовний блок <code>catch</code>, перехід у <code>catch</code> відбувається у випадку викидання будь-якого винятку. Наприклад, коли виняток стається у наступному коді, контроль передається до блоку <code>catch</code>.</p>

<pre class="brush: js">try {
  throw 'myException'; // генерує виняток
}
catch (e) {
  // команди обробки будь-яких винятків
  logMyErrors(e); // передає об'єкт винятку до обробника помилок
}
</pre>

<p>Блок <code>catch</code> вказує ідентифікатор (<code>e</code> у наведеному прикладі), який містить значення, визначене у операторі <code>throw</code>. Блок <code>catch</code> унікальний тим, що JavaScript створює цей ідентифікатор при вході у блок <code>catch</code>, а також додає його у область видимості; ідентифікатор "живе" тільки протягом виконання блоку <code>catch</code>; коли <code>catch</code> завершується, ідентифікатор більше недоступний.</p>

<h3 id="Умовний_блок_catch">Умовний блок <code>catch</code></h3>

<p>{{non-standard_header}}</p>

<p>Ви також можете використати один або декілька умовних блоків <code>catch</code> для обробки специфічних винятків. В цьому випадку вхід у відповідний блок <code>catch</code> відбувається, коли викидається вказаний виняток. У наступному прикладі код у блоці <code>try</code> може викинути один з трьох винятків: {{jsxref("TypeError")}}, {{jsxref("RangeError")}} або {{jsxref("EvalError")}}. Коли виникає виняток, контроль передається до відповідного блоку <code>catch</code>. Якщо виняток не є одним із вказаних, і був знайдений безумовний блок <code>catch</code>, контроль передається до цього блоку <code>catch</code>.</p>

<p>Якщо ви використовуєте безумовний <code>catch</code> з одним або кількома умовними блоками <code>catch</code>, безумовний <code>catch</code> має бути вказаний останнім. Інакше безумовний <code>catch</code> перехоплюватиме всі види винятків до того, як вони потраплять в умовні блоки.</p>

<p>Нагадування: ця функціональність не є частиною специфікації ECMAScript і ніколи не прибиралася з Firefox 59. Вона більше не підтримується у жодних сучасних веб-переглядачах.</p>

<pre class="brush: js">try {
  myroutine(); // може викинути три типи винятків
} catch (e if e instanceof TypeError) {
  // команди обробки винятків типу TypeError
} catch (e if e instanceof RangeError) {
  // команди обробки винятків типу RangeError
} catch (e if e instanceof EvalError) {
  // команди обробки винятків типу EvalError
} catch (e) {
  // команди обробки не вказаних типів винятків
  logMyErrors(e); // передати об'єкт винятку до обробника помилок
}
</pre>

<p>Ось такі ж "Умовні блоки catch", написані кодом, що відповідає специфікації ECMAScript (він доволі багатослівний, зате працює всюди):</p>

<pre class="brush: js">try {
  myroutine(); // може викинути три типи винятків
} catch (e) {
  if (e instanceof TypeError) {
    // команди обробки винятків типу TypeError
  } else if (e instanceof RangeError) {
    // команди обробки винятків типу RangeError
  } else if (e instanceof EvalError) {
    // команди обробки винятків типу EvalError
  } else {
    // команди обробки не вказаних типів винятків
    logMyErrors(e); // передати об'єкт винятку до обробника помилок
  }
}
</pre>

<h3 id="Ідентифікатор_винятку">Ідентифікатор винятку</h3>

<p>Коли викидається виняток у блоці <code>try</code>, ідентифікатор <em><code>exception_var</code></em> (наприклад, <code>e</code> у <code>catch (e)</code>) містить значення, вказане у виразі <code>throw</code>. Ви можете скористатись цим ідентифікатором, щоб отримати інформацію про виняток. Це локальний ідентифікатор блоку <code>catch</code>. Тобто, він створюється при вході у <code>catch</code>, а після того, як виконання блоку <code>catch</code> завершується, ідентифікатор більше недоступний.</p>

<pre class="brush: js">function isValidJSON(text) {
  try {
    JSON.parse(text);
    return true;
  } catch {
    return false;
  }
}
</pre>

<h3 id="Блок_finally">Блок <code>finally</code></h3>

<p>Блок <code>finally</code> містить команди, які виконуються після виконання блоків <code>try</code> та <code>catch</code>, але до команд, що розташовані після конструкції  <code>try...catch...finally</code>. Зверніть увагу, що <code>finally</code> виконується незалежно від того, чи був викинутий виняток. Також, якщо виняток було викинуто, команди блоку <code>finally</code> виконуються навіть якщо немає блоку <code>catch</code>, щоб обробити виняток.</p>

<p>Ви можете скористатись блоком <code>finally</code>, щоб у разі викидання винятку ваш скрипт переривався красиво; наприклад, вам може знадобитися звільнити ресурс, до якого був прив'язаний ваш скрипт.</p>

<p>Це може виглядати дивним, мати спеціальний блок, пов'язаний з винятками, що виконується <em>незалежно</em> від того, чи стався виняток, але ця конструкція насправді виконує свою задачу. Важливим моментом є те, що блок <code>finally</code> виконується завжди, на відміну від звичайного коду, розташованого після <code>try...catch</code>.</p>

<p>Наприклад, якщо станеться інший виняток всередині <code>catch</code> цього <code>try</code>, будь-який код, що не був виконаний у зовнішньому <code>try</code>, що замикає цей <code>try...catch</code> (або у головному потоці, якщо виконувався не зовнішній <code>try</code>), не буде виконаний, оскільки контроль негайно перейде до блоку <code>catch</code> зовнішнього <code>try</code> (або до внутнішнього генератора помилок, якщо виконується не блок <code>try</code>).</p>

<p>Таким чином, будь який поточний код очистки, що виконується у цій зовнішній (або головній) секції перед закінченням, буде пропущений. Однак, якщо вираз <code>try</code> містить блок <code>finally</code>, то спочатку буде виконаний код блоку <code>finally</code>, дозволяючи зробити очистку, і тільки ПОТІМ контроль буде передано до блоку <code>catch</code> іншого <code>try</code> (або до генератора помилок) для обробки винятку.</p>

<p>Отже, якщо поточна очистка повинна бути зроблена, не зважаючи на те, чи успішно виконаний код у <code>try...catch</code>, тоді, якби блок <code>finally</code> виконувався тільки після винятку, той самий код очистки довелося б повторювати і всередині, і поза блоком <code>finally</code>, і, таким чином, немає причини не мати один лише блок <code>finally</code>, який виконується незалежно від того, стався виняток чи ні.</p>

<p>Наступний приклад відкриває файл і далі виконує команди, які використовують цей файл (JavaScript на стороні сервера дозволяє звертатись до файлів). Якщо викидається виняток, доки файл відкритий, блок <code>finally</code> закриває цей файл до того, як скрипт переривається. Код у блоці <code>finally</code> також виконується з явним поверненням з блоку <code>try</code> або <code>catch</code>.</p>

<pre class="brush: js">openMyFile();
try {
  // прив'язати ресурс
  writeMyFile(theData);
}
finally {
  closeMyFile(); // завжди закривати ресурс
}
</pre>

<h2 id="Приклади">Приклади</h2>

<h3 id="Вкладені_блоки_try">Вкладені блоки try</h3>

<p>Спочатку подивимось, що відбувається тут:</p>

<pre class="brush: js">try {
  try {
    throw new Error('ой-ой');
  }
  finally {
    console.log('finally');
  }
}
catch (ex) {
  console.error('зовнішній', ex.message);
}

// Результат:
// "finally"
// "зовнішній" "ой-ой"
</pre>

<p>Тепер, якщо ми вже перехопили виняток у внутрішньому try, додавши блок catch.</p>

<pre class="brush: js">try {
  try {
    throw new Error('ой-ой');
  }
  catch (ex) {
    console.error('внутрішній', ex.message);
  }
  finally {
    console.log('finally');
  }
}
catch (ex) {
  console.error('зовнішній', ex.message);
}

// Результат:
// "внутрішній" "ой-ой"
// "finally"
</pre>

<p>А тепер викинемо цю помилку повторно.</p>

<pre class="brush: js">try {
  try {
    throw new Error('ой-ой');
  }
  catch (ex) {
    console.error('внутрішній', ex.message);
    throw ex;
  }
  finally {
    console.log('finally');
  }
}
catch (ex) {
  console.error('зовнішній', ex.message);
}

// Результат:
// "внутрішній" "ой-ой"
// "finally"
// "зовнішній" "ой-ой"
</pre>

<p>Будь-який виняток буде перехоплений лише один раз найближчим замикаючим блоком catch, якщо тільки він не був викинутий повторно.  Звісно, будь-які нові винятки, викинуті у "внутрішньому" блоці (бо код у блоці catch може зробити те, що викине помилку), будуть перехоплені "зовнішнім" блоком.</p>

<h3 id="Повернення_значень_з_блоку_finally">Повернення значень з блоку finally</h3>

<p>Якщо блок <code>finally</code> повертає значення, це значення повертається усією конструкцією <code>try-catch-finally</code>, не зважаючи на будь-які інші оператори <code>return</code> у блоках <code>try</code> та <code>catch</code>. Це стосується й винятків, викинутих всередині блоку catch:</p>

<pre class="brush: js">(function() {
  try {
    try {
      throw new Error('ой-ой');
    }
    catch (ex) {
      console.error('внутрішній', ex.message);
      throw ex;
    }
    finally {
      console.log('finally');
      return;
    }
  }
  catch (ex) {
    console.error('зовнішній', ex.message);
  }
})();

// Результат:
// "внутрішній" "ой-ой"
// "finally"</pre>

<p>Зовнішній "ой-ой" не викидається через return у блоці finally. Те саме стосувалося б будь-якого значення, що поверталося б з блоку catch.</p>

<h2 id="Специфікації">Специфікації</h2>

<table class="standard-table">
 <tbody>
  <tr>
   <th scope="col">Специфікація</th>
   <th scope="col">Статус</th>
   <th scope="col">Коментар</th>
  </tr>
  <tr>
   <td>{{SpecName('ES3')}}</td>
   <td>{{Spec2('ES3')}}</td>
   <td>Початкове визначення. Реалізоване у JavaScript 1.4</td>
  </tr>
  <tr>
   <td>{{SpecName('ES5.1', '#sec-12.14', 'try statement')}}</td>
   <td>{{Spec2('ES5.1')}}</td>
   <td></td>
  </tr>
  <tr>
   <td>{{SpecName('ES6', '#sec-try-statement', 'try statement')}}</td>
   <td>{{Spec2('ES6')}}</td>
   <td></td>
  </tr>
  <tr>
   <td>{{SpecName('ESDraft', '#sec-try-statement', 'try statement')}}</td>
   <td>{{Spec2('ESDraft')}}</td>
   <td>Не є частиною нинішнього стандарту ECMA-262: Використання кількох блоків catch та умовні блоки (розширення SpiderMonkey, JavaScript 1.5).</td>
  </tr>
 </tbody>
</table>

<h2 id="Сумісність_з_веб-переглядачами">Сумісність з веб-переглядачами</h2>



<p>{{Compat("javascript.statements.try_catch")}}</p>

<h2 id="Див._також">Див. також</h2>

<ul>
 <li>{{jsxref("Error")}}</li>
 <li>{{jsxref("Statements/throw", "throw")}}</li>
</ul>
