---
title: Область видимості
slug: Glossary/Scope
tags:
  - Словник
translation_of: Glossary/Scope
---
<p><span class="seoSummary"><strong>Область видимості</strong> (англ. <em>scope</em>) — це чинний для поточного контексту виконання простір імен. Цей контекст характеризується множиною «видимих» <strong>{{Glossary("Variable", "змінних")}}</strong>, <strong>{{Glossary("Function", "функцій")}}</strong> (<strong>{{Glossary("Method", "методів")}}</strong>) та будь-яких інших оголошуваних сутностей.</span></p>

<p>Якщо змінна, функція абощо перебуває <em>поза областю видимості</em> певних рядків коду, вона є недоступною для використання цим кодом. Більш того, сутності з однаковими іменами можуть одночасно співіснувати в різних областях видимості. Області видимості нашаровуються одне на одне відповідно до ієрархії, тож область-нащадок може мати доступ до області-пращура, але не навпаки. В разі збігу імен сутність, що належить до області-нащадка, <em>заступає</em> ту, що належить до області-пращура.</p>

<p>У {{Glossary("JavaScript")}} функція працює як {{Glossary("Closure", "замикання")}}, створючи власну область видимості, тож, наприклад, оголошена всередині функції змінна є недосяжною ззовні чи з інших функцій.</p>

<h2 id="Дізнатись_більше">Дізнатись більше</h2>

<h3 id="Загальні_відомості">Загальні відомості</h3>

<ul>
 <li>{{Interwiki("wikipedia", "Область_видимості_(програмування)", "Область видимості")}} у Вікіпедії</li>
</ul>
