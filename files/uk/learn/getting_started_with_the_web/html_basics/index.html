---
title: Основи HTML
slug: Learn/Getting_started_with_the_web/HTML_basics
tags:
  - HTML
  - Початківець
translation_of: Learn/Getting_started_with_the_web/HTML_basics
---
<div>{{LearnSidebar}}</div>

<div>{{PreviousMenuNext("Learn/Getting_started_with_the_web/Dealing_with_files", "Learn/Getting_started_with_the_web/CSS_basics", "Learn/Getting_started_with_the_web")}}</div>

<div class="summary">
<p>HTML (мова гіпертекстової розмітки) — це код, який використовується для структурування і відображення веб-сторінки та її контенту. Наприклад, контент може бути розбитий на параграфи (абзаци), містити список, зображення чи таблицю. Ця стаття має дати базове розуміння мови HTML та її призначення. </p>
</div>

<h2 id="Що_таке_HTML">Що таке HTML?</h2>

<p>HTML — це не мова програмування, це <em>мова розмітки</em>, яка каже вашому браузеру, як відображати вміст веб-сторінки, яку ви переглядаєте. Вона може бути простою чи складною, залежно від бажання веб-дизайнера, який її створює. HTML складається з серії (<strong>{{Glossary("element", "елементів")}})</strong>, які використовуються для вміщення, або "загортання" в них різних частин контенту, щоб вони відображалися чи діяли в певний спосіб. Ці елементи за допомогою початкових і кінцевих ({{Glossary("tag", "тегів")}}) можуть зробити слово чи зображення посиланням на будь-яку іншу сторінку, можуть відображати текст курсивом, збільшити чи зменшити шрифт тощо. Для прикладу, візьмемо такий контент: </p>

<pre class="notranslate">Мій кіт дуже сумний.</pre>

<p>Якщо ми хочемо, щоб цей рядок був сам по собі, ми можемо вказати, що це параграф (абзац), додавши до нього відповідні теги:</p>

<pre class="brush: html notranslate">&lt;p&gt;Мій кіт дуже сумний.&lt;/p&gt;</pre>

<h3 id="Анатомія_елементу_HTML">Анатомія елементу HTML</h3>

<p>Погляньмо на елемент "параграф" детальніше. </p>

<p><img alt="" src="https://mdn.mozillademos.org/files/9347/grumpy-cat-small.png" style="display: block; height: 255px; margin: 0px auto; width: 821px;"></p>

<p>Основні частини елементу такі:</p>

<ol>
 <li><strong>Початковий тег:</strong> містить назву елементу (в даному випадку, p), загорнену в <strong>кутові дужки</strong>. Цей тег позначає початок елементу, або місце, де елемент починає діяти. У даному випадку — це місце, де починається параграф. </li>
 <li><strong>Кінцевий тег:</strong> такий самий тег, як і початковий, тільки тепер він містить скісну риску перед назвою елементу. Цей тег позначає місце закінчення елементу — у даному випадку, місце, де закінчується параграф. Одна з найпоширеніших помилок початківців — це забути поставити кінцевий тег, що може призвести до несподіваних результатів. </li>
 <li><strong>Вміст:</strong> вміст елементу, у даному випадку — просто текст. </li>
 <li><strong>Елемент:</strong> початковий тег плюс кінцевий тег плюс вміст між ними — дорівнює елемент.</li>
</ol>

<p>Елементи також можуть мати атрибути, які виглядають так: </p>

<p><img alt="" src="https://mdn.mozillademos.org/files/9345/grumpy-cat-attribute-small.png" style="display: block; height: 156px; margin: 0px auto; width: 1287px;"></p>

<p>Атрибути містять додаткову інформацію про елемент, яка не відображається в самому контенті. У прикладі вище <code>class</code> це <em>ім'я</em> атрибута, а <code>editor-note</code> — це <em>значення</em> атрибута. Атрибут <code>class</code> дозволяє дати елементу певний ідентифікатор, який пізніше можна використати для того, щоб доступитися до цього елемента і змінити його стиль. </p>

<p>Атрибут завжди повинен мати:</p>

<ol>
 <li>Пробіл між ім'ям атрибута і назвою елементу (або попереднім атрибутом, якщо такий є).</li>
 <li>Ім'я атрибута, за яким іде знак дорівнює.</li>
 <li>Значення атрибута, загорнене в прямі лапки.</li>
</ol>

<h3 id="Вкладені_елементи">Вкладені елементи</h3>

<p>Ви можете додати елемент всередину іншого елементу. Це називається <strong>вкладенням.</strong> Якщо ми хочемо наголосити, що наш кіт <strong>дуже</strong> сумний, ми можемо загорнути слово "дуже" в елемент {{htmlelement("strong")}}, який означає, що слово особливо сильно наголошене:</p>

<pre class="brush: html notranslate">&lt;p&gt;Мій кіт &lt;strong&gt;дуже&lt;/strong&gt; сумний.&lt;/p&gt;</pre>

<p>Важливо пам'ятати правильне вкладення елементів: у прикладі вище ми спершу відкрили елемент {{htmlelement("p")}}, а потім елемент &lt;strong&gt;, що означає, що першим ми маємо закрити внутрішній елемент {{htmlelement("strong")}}, а потім зовнішній {{htmlelement("p")}}. Приклад нижче неправильний:</p>

<pre class="example-bad brush: html notranslate">&lt;p&gt;Мій кіт &lt;strong&gt;дуже сумний.&lt;/p&gt;&lt;/strong&gt;</pre>

<p>Елемент має закриватися або всередині, або ззовні іншого елемента. Якщо кінцевий тег зовнішнього елемента іде перед кінцевим тегом внутрішнього елемента, ваш браузер спробує здогадатися, що ви хотіли цим всім сказати, і результати цього можуть бути неочікуваними. Тому не робіть так!</p>

<h3 id="Порожні_елементи">Порожні елементи</h3>

<p>Деякі елементи не містять жодного вмісту. Вони називаються <strong>порожніми елементами</strong>. Для прикладу візьмемо елемент {{htmlelement("img")}}:</p>

<pre class="brush: html notranslate">&lt;img src="images/firefox-icon.png" alt="Моє тестове зображення"&gt;</pre>

<p>Цей елемент має два атрибути, при цьому не має кінцевого тегу і жодного внутрішнього вмісту. Елементу image не потрібно загортати контент, його мета — вставити зображення на певне місце на веб-сторінці.</p>

<h3 id="Анатомія_HTML-документу">Анатомія HTML-документу</h3>

<p>Все зазначене вище є основами HTML-елементів, але окремо взяті елементи самі по собі мало на що здатні. Тепер ми поглянемо на те, як окремі елементи формують цілу веб-сторінку. Візьмемо для прикладу код з файлу <code>index.html</code> (який використовується в статті <em><a href="https://developer.mozilla.org/uk/docs/Learn/Getting_started_with_the_web/Dealing_with_files">Робота з файлами</a></em>):</p>

<pre class="brush: html notranslate">&lt;!DOCTYPE html&gt;
&lt;html&gt;
  &lt;head&gt;
    &lt;meta charset="utf-8"&gt;
    &lt;title&gt;Моя тестова сторінка&lt;/title&gt;
  &lt;/head&gt;
  &lt;body&gt;
    &lt;img src="images/firefox-icon.png" alt="Моє тестове зображення"&gt;
  &lt;/body&gt;
&lt;/html&gt;</pre>

<p>Тут ми маємо:</p>

<ul>
 <li><code>&lt;!DOCTYPE html&gt;</code> — тип документу. В сиву давнину, коли HTML був молодим (приблизно в 1991-92 роках), типи документів мали слугувати набором посилань на правила, яким HTML-сторінка мала слідувати, щоб вважатися правильним HTML (наприклад, автоматична перевірка помилок та інше). Однак, у наш час мало хто переймається типами документів, і вони є швидше історичним артефактом, який потрібно додавати, щоб все працювало правильно. Поки що це все, що вам потрібно знати про тип документу.</li>
 <li><code>&lt;html&gt;&lt;/html&gt;</code> — елемент {{htmlelement("html")}}. Цей елемент загортає весь контент на всій сторінці. Також його називають кореневим елементом (root element).</li>
 <li><code>&lt;head&gt;&lt;/head&gt;</code> — елемент {{htmlelement("head")}}. Цей елемент слугує контейнером для всієї інформації, яку ви хочете додати до своєї сторінки, але яка <em>не є власне контентом</em> сторінки, який будуть переглядати користувачі. Це, зокрема, {{Glossary("keyword", "ключові слова")}}, опис сторінки, який буде з'являтися в пошукових результатах, CSS для стилів контенту, набір символів (кодування) тощо.</li>
 <li><code>&lt;body&gt;&lt;/body&gt;</code> — елемент {{htmlelement("body")}}. Цей елемент містить <em>увесь контент</em>, який ви хочете показати користувачам, коли вони відвідують вашу сторінку: текст, зображення, відео, ігри, аудіо тощо. </li>
 <li><code>&lt;meta charset="utf-8"&gt;</code> — цей елемент визначає набір символів, які використовує сторінка. Зазвичай це UTF-8, який містить найбільше символів з більшості людських писемних мов. По суті, ваша сторінка зможе відобразити практично будь-який текстовий контент. Немає жодних причин пропускати цей елемент, він може допомогти уникнути певних проблем пізніше. </li>
 <li><code>&lt;title&gt;&lt;/title&gt;</code> — елемент {{htmlelement("title")}}. Цей елемент містить заголовок вашої сторінки, який буде відображатися у вкладці браузера при завантаженні сторінки. Також текст у цьому елементі буде відображатися в закладках, якщо додати сторінку до закладок.</li>
</ul>

<h2 id="Зображення">Зображення</h2>

<p>Повернемося до елементу {{htmlelement("img")}}:</p>

<pre class="brush: html notranslate">&lt;img src="images/firefox-icon.png" alt="Моє тестове зображення"&gt;</pre>

<p>Як ми вже з'ясували раніше, цей елемент вставляє зображення на сторінку в тому місці, де воно має з'явитися.  Це відбувається за допомогою атрибута <code>src</code> (source — джерело), який містить шлях до зображення.</p>

<p>Також ми додали атрибут <code>alt</code> (alternative). У цьому атрибуті потрібно вказувати альтернативний текст-опис зображення для тих випадків, коли користувачі не зможуть побачити картинку, наприклад, через те, що:</p>

<ol>
 <li>Мають порушення зору. Користувачі з порушенням зору часто використовують скрін-рідери, які читають описи зображень.</li>
 <li>Щось пішло не так при завантаженні зображення. Спробуйте навмисно змінити шлях до зображення в атрибуті <code>src</code>, щоб він став неправильним. Якщо ви тепер перезавантажите сторінку, ви побачите, що на місці зображення буде текст:</li>
</ol>

<p><img alt="" src="https://mdn.mozillademos.org/files/9349/alt-text-example.png" style="display: block; height: 36px; margin: 0px auto; width: 108px;"></p>

<p>Основним при створенні атрибута alt має бути описовість тексту. Цей атрибут має дати користувачу достатньо інформації, щоб скласти уявлення про те, що є на зображенні. У нашому випадку, текст "Моє тестове зображення" нікуди не годиться. Набагато кращий варіант для логотипу Firefox був би "Логотип Firefox: палаюча лисиця навколо Земної кулі."</p>

<p>Спробуйте придумати кращий альтернативний текст для свого зображення. </p>

<div class="note">
<p><strong>Примітка</strong>: дізнайтеся більше про доступність на сторінці <a href="/en-US/docs/Web/Accessibility">MDN's Accessibility</a>.</p>
</div>

<h2 id="Розмітка_тексту">Розмітка тексту</h2>

<p>У цьому розділі ми розглянемо базові HTML-елементи, які використовуються для розмітки тексту.</p>

<h3 id="Заголовки">Заголовки</h3>

<p>Елементи "Heading" дозволяють вам вказати, що певні частини контенту вашої сторінки є заголовками або підзаголовками. Так само, як у книжці є назва книги, назви розділів і підзаголовки, у HTML-документі це також є. HTML має заголовки шістьох рівнів, {{htmlelement("h1")}}–{{htmlelement("h6")}}, хоча зазвичай використовуються перші 3-4.</p>

<pre class="brush: html notranslate">&lt;h1&gt;Мій головний заголовок&lt;/h1&gt;
&lt;h2&gt;Мій важливий заголовок&lt;/h2&gt;
&lt;h3&gt;Мій підзаголовок&lt;/h3&gt;
&lt;h4&gt;Мій менш важливий підзаголовок&lt;/h4&gt;</pre>

<p>Спробуйте додати підзаголовки до вашої HTML-сторінки перед елементом {{htmlelement("img")}}.</p>

<h3 id="Параграфи">Параграфи</h3>

<p>Як пояснювалося вище, елемент {{htmlelement("p")}} містить частину тексту, яка становить один абзац. Параграфи використовуються дуже часто, особливо при розмітці звичайного текстового контенту:</p>

<pre class="brush: html notranslate">&lt;p&gt;Це один параграф.&lt;/p&gt;</pre>

<p>Додайте зразок тексту (він має бути готовий зі статті <em><a href="https://developer.mozilla.org/uk/docs/Learn/Getting_started_with_the_web/What_will_your_website_look_like">Як виглядатиме ваш сайт?</a></em>) в один чи два параграфи і розмістіть їх прямо під елементом {{htmlelement("img")}}.</p>

<h3 id="Списки">Списки</h3>

<p>Чимало контенту на веб-сторінках є списками, і в HTML є спеціальні елементи для них. Розмітка списків завжди має принаймні два елементи. Найпоширеніші типи списків - це нумерований і ненумерований списки:</p>

<ol>
 <li><strong>Ненумерований список</strong> — це перелік, у якому порядок пунктів не суттєвий, наприклад, список покупок. Такий список загортається в елемент {{htmlelement("ul")}}.</li>
 <li><strong>Нумерований список</strong> — це перелік, у якому порядок пунктів має значення, наприклад, рецепт приготування. Такий список загортається в елемент {{htmlelement("ol")}}.</li>
</ol>

<p>Кожен пункт всередині списку загортається в свій окремий елемент {{htmlelement("li")}} (list item).</p>

<p>Наприклад, якщо ми хочемо перетворити такий параграф у список: </p>

<pre class="brush: html notranslate">&lt;p&gt;Mozilla — це глобальна спільнота технологів, мислителів і творців, які працюють разом...&lt;/p&gt;</pre>

<p>Ми можемо так змінити розмітку:</p>

<pre class="brush: html notranslate">&lt;p&gt;Mozilla — це глобальна спільнота&lt;/p&gt;

&lt;ul&gt;
  &lt;li&gt;технологів&lt;/li&gt;
  &lt;li&gt;мислителів&lt;/li&gt;
  &lt;li&gt;творців&lt;/li&gt;
&lt;/ul&gt;

&lt;p&gt;які працюють разом... &lt;/p&gt;</pre>

<p>Спробуйте додати нумерований чи ненумерований список до вашої сторінки.</p>

<h2 id="Посилання">Посилання</h2>

<p>Посилання дуже важливі — це те, що робить мережу мережею! Щоб додати посилання, потрібно використовувати елемент {{htmlelement("a")}} ("a" скорочено від "anchor" — якір). Щоб перетворити параграф на посилання, робіть так:</p>

<ol>
 <li>Виберіть текст. Ми вибрали "Mozilla Manifesto".</li>
 <li>Загорніть цей текст в елемент {{htmlelement("a")}}, отак:
  <pre class="brush: html notranslate">&lt;a&gt;Mozilla Manifesto&lt;/a&gt;</pre>
 </li>
 <li>Додайте до елементу {{htmlelement("a")}} атрибут <code>href</code>, отак:
  <pre class="brush: html notranslate">&lt;a href=""&gt;Mozilla Manifesto&lt;/a&gt;</pre>
 </li>
 <li>Додайте значення цьому атрибута — адресу посилання:
  <pre class="brush: html notranslate">&lt;a href="https://www.mozilla.org/en-US/about/manifesto/"&gt;Mozilla Manifesto&lt;/a&gt;</pre>
 </li>
</ol>

<p>Не пропускайте частину <code>https://</code> чи <code>http:// на початку адреси</code>, так званий <em>протокол</em>, інакше результати можуть бути неочікуваними. Після того, як елемент доданий, клікніть на посилання і переконайтеся, що вас відправило туди, куди ви хотіли.</p>

<div class="note">
<p><code>href</code> може видаватися дивним ім'ям для атрибута, який складно запам'ятати. Він означає <em><strong>h</strong>ypertext <strong>ref</strong>erence </em>— гіпертекстове посилання.</p>
</div>

<p>Тепер додайте посилання до своєї сторінки.</p>

<h2 id="Висновок">Висновок</h2>

<p>Якщо ви слідували інструкціям у цій статті, у вас мала вийти сторінка, яка виглядає приблизно так (також можна переглянути <a href="http://mdn.github.io/beginner-html-site/">тут</a>):<br>
 <br>
 <img alt="A web page screenshot showing a firefox logo, a heading saying mozilla is cool, and two paragraphs of filler text" src="https://mdn.mozillademos.org/files/9351/finished-test-page-small.png" style="display: block; height: 838px; margin: 0px auto; width: 716px;"></p>

<p>Якщо ви застрягли, ви завжди можете порівняти свій код із завершеним прикладом коду на <a href="https://github.com/mdn/beginner-html-site/blob/gh-pages/index.html">GitHub</a>.</p>

<p>У цій статті ми розглянули тільки базові поняття HTML. Щоб дізнатися більше, зайдіть на сторінку <a href="/en-US/Learn/HTML">HTML Learning topic</a>.</p>

<p>{{PreviousMenuNext("Learn/Getting_started_with_the_web/Dealing_with_files", "Learn/Getting_started_with_the_web/CSS_basics", "Learn/Getting_started_with_the_web")}}</p>
