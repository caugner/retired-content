---
title: Да започнем с мрежата
slug: Learn/Да_започнем_с_Мрежата
tags:
  - CSS
  - HTML
  - Дизайн
  - Показалец
  - начинаещ
  - ръководство
  - теория
translation_of: Learn/Getting_started_with_the_web
---
<div>{{LearnSidebar}}</div>

<div class="summary">
<p><em>"Да започнем с мрежата"</em> е кратка поредица от статии, която ще ви въведе в разработването на уеб-страници. Ще инсталирате и настроите необходимите ви инструменти за изграждането на една страница и публикуването на програмния код.</p>
</div>

<h2 id="Първият_ви_сайт">Първият ви сайт</h2>

<p>За да се направи професионален сайт е нужна много работа. Затова, ако тепърва се запознавате с програмирането за уеб, ви съветваме да започнете с нещо малко. Няма да измислите Facebook, но пък не е толкова трудно да направите ваш собствен простичък сайт. Ще започнем с това.</p>

<p>Като следвате съветите в следващите статии подред, ще направите първата си страница. Да започваме!</p>

<h3 id="Инсталиране_на_основния_софтуер"><a href="/bg/Learn/Да_започнем_с_Мрежата/Инсталиране_на_основния_софтуер">Инсталиране на основния софтуер</a></h3>

<p>Има голям избор от средства за изграждане на уебсайтове. Ако сте начинаещ, лесно ще се объркате от разнообразието на текстови редактори, работни рамки (набори от библиотеки) и средства за тестване. В статията <a href="/bg/docs/Learn/Да_започнем_с_Мрежата/Инсталиране_на_основния_софтуер">„Инсталиране на основния софтуер"</a> сме изредили основните средства, необходими при разработването на софтуер, работещ в световната мрежа.</p>

<h3 id="Как_ще_изглежда_Вашият_сайт"><a href="/bg/docs/Learn/Да_започнем_с_Мрежата/Как_ще_изглежда_новият_ви_сайт">Как ще изглежда Вашият сайт?</a></h3>

<p>Преди да започнете да пишете кода за сайта, трябва да си съставите план. Какво представяте? Какви цветове и шрифтове използвате. <a href="/bg/docs/Learn/Да_започнем_с_Мрежата/Как_ще_изглежда_новият_ви_сайт">Как ще изглежда сайтът?</a> Следвайте простите препоръки, за да планирате съдържанието и дизайна на сайта.</p>

<h3 id="Работа_с_файлове"><a href="/bg/Learn/Да_започнем_с_Мрежата/Работа_с_файлове">Работа с файлове</a></h3>

<p>Един уебсайт се състои от много файлове: текстово съдържание, код, набори от стилове, медийно съдържание и т.н. Когато правите уебсайт, трябва да съчетаете тези файлове и да изградите от тях структура, чрез която те да могат да комуникират помежду си. Статията за <a href="/bg/Learn/Да_започнем_с_Мрежата/Работа_с_файлове">работа с файлове</a> обяснява как да създадем такава структура и за кое да внимаваме при изграждането ѝ.</p>

<h3 id="Основи_на_HTML"><a href="/bg/docs/Learn/Да_започнем_с_Мрежата/Основи_на_HTML">Основи на HTML</a></h3>

<p>HTML (в превод „<em>език за обозначаване на свръх-текст</em>“) е този код, който се използва за структуриране на съдържанието, например да се създаде набор от параграфи, списък с точки, да се вмъкнат изображения или таблици с данни. Оттук можете лесно да се сдобиете с достатъчно сведения, за да се запознаете накратко с HTML: <a href="/bg/docs/Learn/Да_започнем_с_Мрежата/Основи_на_HTML">Основи на HTML</a>.</p>

<h3 id="Основи_на_CSS"><a href="/bg/docs/Learn/Да_започнем_с_Мрежата/Основи_на_CSS">Основи на CSS</a></h3>

<p>CSS („<em>набори от стилове"</em>) е кодът, който променя външния вид на сайта. Със CSS можете например да зададете цвят на даден текст. Друг пример е това къде на екрана да се показва определено съдържание или какви фонови изображения да бъдат зареждани в уебсайта. За да научите повече, вижте статията <a href="/bg/docs/Learn/Да_започнем_с_Мрежата/Основи_на_CSS">основи на CSS</a>.</p>

<h3 id="Основи_на_JavaScript"><a href="/bg/docs/Learn/Да_започнем_с_Мрежата/Основи_на_JavaScript">Основи на JavaScript</a></h3>

<p>JavaScript е програмният език, който дава възможност да добавите интерактивност в уебсайта ви, например игри, действия, случващи се когато се натисне бутон, или се въведе информация в дадено поле, динамично зададен CSS, и още доста. <a href="/en-US/Learn/Getting_started_with_the_web/JavaScript_basics">Основи на JavaScript</a> ще ви даде идея какво може да правите с този език и как да започнете с писането му.</p>

<h3 id="Публикуване_на_Вашия_сайт"><a href="/bg/docs/Learn/Да_започнем_с_Мрежата/Publishing_your_website">Публикуване на Вашия сайт</a></h3>

<p>След като приключите с писането на код и организирането на файловата ви система, трябва да качите всичко това в Интернет, за да може другите хора също да го намират. За да си изясните как бързо и лесно да постигнете това, вижте нашата статия <a href="/en-US/Learn/Getting_started_with_the_web/Publishing_your_website">Публикуване на вашия примерен код</a>.</p>

<h3 id="Как_работи_световната_мрежа"><a href="/bg/docs/Learn/Да_започнем_с_Мрежата/Как_работи_световната_мрежа">Как работи световната мрежа</a></h3>

<p>Когато посетите любимия си сайт, без дори да подозирате, се случват много неща. „<a href="/bg/docs/Learn/Да_започнем_с_Мрежата/Как_работи_световната_мрежа">Как работи световната мрежа?</a>" обяснява най-главните.</p>
