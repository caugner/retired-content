---
title: Инсталиране на основния софтуер
slug: Learn/Да_започнем_с_Мрежата/Инсталиране_на_основния_софтуер
tags:
  - Настройки
  - инструменти
  - начинаещ
  - текстов редактор
  - уебчетец
translation_of: Learn/Getting_started_with_the_web/Installing_basic_software
---
<div>{{LearnSidebar}}</div>

<div>{{NextMenu("Learn/Getting_started_with_the_web/What_will_your_website_look_like", "Learn/Getting_started_with_the_web")}}</div>

<div class="summary">
<p>В статията <em>"Инсталиране на основния софтуер"</em> ви показваме нужните инструменти за уеб-разработка и как да ги инсталирате правилно.</p>
</div>

<h2 id="Какви_инструменти_използват_професионалистите">Какви инструменти използват професионалистите?</h2>

<ul>
 <li><strong>Компютър</strong>. Това може и да ви звучи очевидно, но немалко от вас четат тази статия от телефона си или обществено достъпен компютър. За сериозно уеб програмиране е по-добре да инвестирате в настолен или преносим компютър (Windows, Mac или Linux).</li>
 <li><strong>Текстов редактор</strong>, в който да пишете кода. Това може да бъда текстов редактор като <a href="http://brackets.io/">Brackets</a>, <a href="https://atom.io/">Atom</a> или <a href="https://code.visualstudio.com/">Visual Studio Code</a>, или пък хибриден редактор от типа на <a href="https://www.adobe.com/products/dreamweaver.html">Dreamweaver</a>. Редакторите на документи като <a href="https://bg.wikipedia.org/wiki/Microsoft_Word">MS Word</a> или <a href="https://www.libreoffice.org/discover/writer/">Libre Office Writer</a> не са подходящи, тъй като съдържат много скрити елементи, които пречат на изпълнението на кода в уеб браузъра.</li>
 <li><strong>Мрежови четци,</strong> за да тествате кода. В момента най-използваните такива са <a href="https://www.mozilla.org/bg/firefox/new/">Firefox</a>, <a href="https://www.google.com/chrome/browser/">Chrome</a>, <a href="http://www.opera.com/">Opera</a>, <a href="https://www.apple.com/safari/">Safari</a>, <a href="http://windows.microsoft.com/en-us/internet-explorer/download-ie">Internet Explorer</a> и <a href="https://www.microsoft.com/en-us/windows/microsoft-edge">Micrososft Edge</a>. Необходимо е също да тествате как сайтът ви би изглеждал на мобилни устройства, както и в някои по-стари браузъри, които потребителите ви вероятно все още използват (напр. IE 6–8.)</li>
 <li><strong>Графичен редактор</strong> – например <a href="http://www.gimp.org/">GIMP</a>, <a href="http://www.getpaint.net/">Paint.NET</a> или <a href="https://www.adobe.com/products/photoshop.html">Photoshop</a>, с които да създадете изображенията за страницата си.</li>
 <li><strong>Система за управление на версиите</strong> – за управление на файловете на сървъра, за да си сътрудничите с други хора по някой проект, да споделяте програмен код и файлове, като избягвате конфликти при едновременна промяна на едни и същи файлове от двама или повече души. Сега <a href="http://git-scm.com/">Git</a> е най известното средство за управление на версиите, а <a href="https://github.com/">GitHub</a>, също използваща Git, е известна услуга предоставяща обществено достъпни хранилища за програмен код.</li>
 <li><strong>Клиентът за FTP</strong> е програма, която се използва при по-старите доставчици на хостинг услуги за управление на файловете на сървъра (<a href="http://git-scm.com/">Git</a> все повече измества FTP в тази област). Има много (S)FTP програми. Някои от тях са <a href="https://cyberduck.io/">Cyberduck</a>, <a href="http://fetchsoftworks.com/">Fetch</a> и <a href="https://filezilla-project.org/">FileZilla</a>.</li>
 <li><strong>Система за автоматизация</strong> като <a href="http://gruntjs.com/">Grunt</a> или <a href="http://gulpjs.com/">Gulp</a>. Използват се за автоматизиране изпълнението на повторяеми задачи, например смаляване на кода и изпълнение на тестове.</li>
 <li>Шаблони, библиотеки, работни рамки и др. за ускоряване разработката на обща функционалност.</li>
 <li>Още помощни средства за разработка.</li>
</ul>

<h2 id="Какви_инструменти_ми_трябват_сега">Какви инструменти ми трябват сега?</h2>

<p>Списъкът изглежда плашещ, но за щастие можете да започнете с уеб разработка без да знаете нищо за повечето от тях. В тази статия ще използваме възможно най-малко от списъка – текстов редактор и някои модерни {{glossary("browser","мрежови четци")}}.</p>

<h3 id="Инсталиране_на_текстов_редактор">Инсталиране на текстов редактор</h3>

<p>Най-вероятно вече имате обикновен текстов редактор на компютъра си. Windows по подразбиране има <a href="https://en.wikipedia.org/wiki/Microsoft_Notepad">Notepad</a>, а OS X идва с <a href="https://en.wikipedia.org/wiki/TextEdit">TextEdit</a>. Linux дистрибуциите имат различни редактори, например Ubuntu върви с <a href="https://en.wikipedia.org/wiki/Gedit">gedit</a> по подразбиране.</p>

<p>За Уеб разработка можете да ползвате нещо по-добро от Notepad или TextEdit. Препоръчваме ви да започнете с <a href="http://brackets.io">Brackets</a> - безплатен текстов редактор, който предлага преглед на живо и подсказки при писането на код.</p>

<h3 id="Инсталиране_на_модерни_уеб_браузъри">Инсталиране на модерни уеб браузъри</h3>

<p>Засега ще инсталираме само няколко десктоп Уеб браузъри, в които да тестваме кода си. Изберете операционна система и отворете съответните линкове, за да свалите инсталатори за любимите си браузъри:</p>

<ul>
 <li>Linux: <a href="https://www.mozilla.org/en-US/firefox/new/">Firefox</a>, <a href="https://www.google.com/chrome/browser/">Chrome</a>, <a href="http://www.opera.com/">Opera</a>.</li>
 <li>Windows: <a href="https://www.mozilla.org/en-US/firefox/new/">Firefox</a>, <a href="https://www.google.com/chrome/browser/">Chrome</a>, <a href="http://www.opera.com/">Opera</a>, <a href="http://windows.microsoft.com/en-us/internet-explorer/download-ie">Internet Explorer</a>, <a href="https://www.microsoft.com/en-us/windows/microsoft-edge"><font color="#0066cc">Microsoft Edge</font></a> (Edge е включен в Windows 10 по подразбиране; ако имате Windows 8 и нагоре, може да инсталирате IE 11; в противен случай е добре да инсталирате друг браузър)</li>
 <li>Mac: <a href="https://www.mozilla.org/en-US/firefox/new/">Firefox</a>, <a href="https://www.google.com/chrome/browser/">Chrome</a>, <a href="http://www.opera.com/">Opera</a>, <a href="https://www.apple.com/safari/">Safari</a> (Safari е браузърът на iOS and OS X по подразбиране)</li>
</ul>

<p>Преди да продължите, трябва да инсталирате поне два от тези браузъри и да ги подготвите за тестване на кода.</p>

<h3 id="Инсталиране_на_локален_уеб_сървър">Инсталиране на локален уеб сървър</h3>

<p>Някои примери ще трябва да бъдат изпълнени на уеб сървър, за да работят правилно. Можете да видите как да направите това тук: <a href="/bg/docs/Learn/Common_questions/set_up_a_local_testing_server">Как се настройва локален сървър за тестване?</a></p>

<p>{{NextMenu("Learn/Getting_started_with_the_web/What_will_your_website_look_like", "Learn/Getting_started_with_the_web")}}</p>
